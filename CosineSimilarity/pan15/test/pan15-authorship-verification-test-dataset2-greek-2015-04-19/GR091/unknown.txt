	Aγαπητέ κύριε Βαλτή,

	Είμαι μία πετυχημένη και δραστήρια γυναίκα ετών 54 και δεν μπορώ να βρω σύντροφο. Συμμετέχω ενεργά στο συνδικαλιστικό μου όργανο, στην πολιτική, παντού, μόνο εκδρομές με τον ορειβατικό δεν έχω πάει. Έχετε να μου δώσετε κάποια συμβουλή; Πού πήγαν όλοι οι άντρες;
	σας ευχαριστώ εκ των προτέρων,

	η Πονεμένη Λεβάντα

	
	Προς Πονεμένη Λεβάντα

	Αγαπημένο μου φυτό. Δε διευκρινίζεις αν αντιπροσωπεύεις το τυπικό είδος της "Λεβάντας της στενόφυλλου" (Lavandula angustifolia). Θα σου θυμίσω ότι ανήκεις στη συνομοταξία των αγγειόσπερμων και στην οικογένεια των χειλανθών.Δυστυχώς, δε βλέπω να τιμάς τις ρίζες και να εκμεταλλεύεσαι τις ιδιότητες σου.
	Συνοπτικά θα μπορούσαμε να πούμε ότι εκτός από σκωροαπωθητική, είσαι αναλγητική, ηρεμιστική, σπασμολυτική, αντισηπτική και βακτηριοκτόνα στην εμμηναγωγή, υποτασική, αντιφυσητική (διώχνεις τα αέρια του εντέρου), αποχρεμπτική, τονωτική και καρδιοτονωτική.
	Δεν είναι δυνατόν, οι άνδρες να μη βλέπουν καμιά από τις χάρες σου. Κάπου υπάρχει λάθος.
	Συμφωνώ λοιπόν στο ότι πρέπει να συμμετέχουμε ενεργά. Με μπερδεύεις όμως όταν αποκαλείς το όργανο, "συνδικαλιστικό". Τι εννοείς; Μήπως το χειρίζεσαι με διεκδικητικό τρόπο;
	Η πολιτική, από το Ρήγα και μετά, δεν είναι ο καλύτερος χώρος γνωριμιών. Εκτός εάν "παίζεις" στα υψηλά κλιμάκια, οπότε  μπορείς να αγοράσεις έναν σύντροφο.
	Αναρωτιέσαι, πού να πήγαν όλοι οι άντρες. Φαντάζομαι, εκεί που τους έστειλες. Από μόνη σου λες ότι είσαι μια πετυχημένη και δραστήρια γυναίκα ετών 54.
	Σου προτείνω να διαβάσεις τα "Αργοναυτικά" των "Ορφικών". Επίσης, Διοσκουρίδη, Πλίνιο και Γαληνό. Αν σ' αυτούς δε βρεις τη λύση στο πρόβλημα σου, μπορείς να δοκιμάσεις τα παρακάτω:
	Μπερδεμένο 30άρη ή κατασταλαγμένο 70άρη, Φιλανθρωπικά Σωματεία όλων των ειδών, λέσχες Μπριτζ ή site γνωριμιών.
	Σκέφτηκες να αλλάξεις άρωμα; Μήπως τελικά αυτό είναι που τους διώχνει;

	Με την ευκαιρία, ένα μικρό μυστικό για τους υπόλοιπους αναγνώστες:
	Όσοι έχουν πιτυρίδα ας δοκιμάσουν να λουστούν μερικές φορές με νερό στο οποίο έχουν βράσει λεβάντα. Συνήθως είναι πολύ αποτελεσματικό.

	
	Προς Προκρούστη

	Υπάρχει μία τέτοια θεωρία, αλλά δεν πιστεύω ότι είναι σοβαρή. Η επιμήκυνση του πέους και η επιμήκυνση του χρέους είναι για μένα δύο τελείως διαφορετικές έννοιες.
	Παραδέχομαι όμως, ότι στην επικοινωνία, μπορείς κάλλιστα να ανταλλάσσεις τα δύο ουσιαστικά. Παραθέτω μερικά από τα παραδείγματα που μου έστειλες:

	Απόκτησε το χρέος που πάντα επιθυμούσες"
	"Επιμήκυνση πέους με ανταλλαγή ομολόγων"
	"Η Ελλάδα και το 'απεχθές πέος' "
	 Ασκήσεις και τεχνικές επιμήκυνσης χρέους"

	Κοινή είναι σε κάθε περίπτωση, η ανακούφιση που προσφέρουν οι επιμηκύνσεις σε όσους έχουν πρόβλημα.

	
	Προς Astrid Κ.

	I agree with you. You shouldn't have payed so much money for an all-inclusive trip to Greece. Please, be patient. Don't forget that Greeks are having a very bad time at the moment. This might have caused the erectile dysfunctions you mentioned.
	Isn't there any way to get a refund? Didn't you buy any naked CDS, before travelling?

	
	Προς Χρυσή Τομή

	Όταν κλείνεις τα μάτια, ανεβαίνει το στήθος σου. Κι όταν τα ανοίγεις, πέφτει. Με το που σκύβεις κλάνεις κι όποτε βάζεις τακούνια, εμφανίζονται δυο βαθιές ρυτίδες στο μέτωπο. Ναι. Ξέρω τι είναι. Να σταματήσεις άμεσα τις πλαστικές και να κάνεις μήνυση στο κανάλι που δουλεύεις.

	
	Προς Partouze

	Με πιάνεις αδιάβαστο. Δε γνωρίζω σε τι είδους φυλακές μπαίνουν οι οικονομικοί εγκληματίες, ούτε πόσοι στοιβάζονται στο κάθε κελί. Σίγουρα δε θα είναι μικτά, αν και απ ότι μου λες, το φύλο δε σε απασχολεί ιδιαίτερα. Προσωπικά πιστεύω ότι υπάρχουν καλύτεροι τρόποι για να εξασφαλίσεις ομαδικές συνουσίες.
	Σε συμβουλεύω να μην κάνεις πειράματα και να πληρώσεις άμεσα τα ληξιπρόθεσμα σου στην Εφορία.
	Θα φροντίσω όμως να ενημερωθώ καλύτερα και θα επανέλθω.

	
	Προς ΕΠΟ.Σ

	Κατανοώ απόλυτα το πάθος σου για εξουσιαστικά αρσενικά με αδρά χαρακτηριστικά και λεπτούς τρόπους. Ο συνειρμός σου με το πούρο, δε με βρίσκει σύμφωνο και τα όπλα δεν είναι της αρεσκείας μου. Αν όμως δεν αντέχεις άλλο τους μαλθακούς πρωτευουσιάνους, καλά θα κάνεις όπως λες, να μετακομίσεις στην Καβάλα ή στο Βόλο. Μην ανησυχείς. Αυτούς δεν τους πειράζει κανείς.

	
	Προς Μάι Μπέιμπυ

	Είναι όντως πολύ μεγάλη η διαφορά της ηλικίας, αλλά αυτό το ακούω συχνά τον τελευταίο καιρό.
	Βρίσκω πολύ σωστό και συγκινητικό εκ μέρους σου που σκέφτεσαι να τον στείλεις για σπουδές. Μήπως όμως το Λονδίνο, δεν είναι η κατάλληλη επιλογή; Βλέπεις τι φασαρίες γίνονται εκεί. Μη μπλέξει το παιδί, δεν ξέρει κι αγγλικά. Δεν το βάζεις σε κανένα ΙΕΚ, να το έχεις και κοντά σου;

	
	Προς Σφιγμένη Τούφα

	Έχω κι εγώ ακούσει ότι ένα joint μπορεί να σε βοηθήσει να χαλαρώσεις και να ευχαριστηθείς πολύ περισσότερο το σεξ. Δεν ξέρω που μπορείς να το βρεις. Πρέπει όμως να προσέχεις. Με το νέο νόμο, επιτρέπεται η χρήση, αλλά όχι η κατοχή. Έχε επομένως πάντα μαζί σου έναν αναπτήρα. Αν σου την πέσουν, άναψε το στα γρήγορα και φύσα απολαυστικά το ντουμάνι σου.
	Όσο για το πως θα το ζητήσεις, ορίστε μερικά από τα ονόματα του:
	λεμόνι, κασέρι, τυρί, ντάχα, μαύρο, βρομά, οξυγόνο, φούντα, νταφού , φού, τσούρου, πράσο, φορφόλι, τζόϊν, φώξεν, λαλάκι γρασίδι, χόρτο, ντούρου, τσουρί, ντουντού, σμπιγδάνι, ντουμάνι, μασούρι, πορτατίφ, λαμπατέρ, φαίος, μπέκος, ρο, ντι βι ντι, μπάφος, φακός, κ.α.

	
	Προς Ταρζάν

	Ούτε να το διανοηθείς να ψεκάσεις με Baygon το μόριο σου. Δεν έχει αναφερθεί κρούσμα από το κουνούπι τίγρη στους Παξούς. Εναλλακτικά, μπορείς να χρησιμοποιείς ένα λεπτό προφυλακτικό.

	
	Προς Just Married

	Δεν έχω ακούσει να απαγορεύεται η συνουσία στο αυτοκίνητο, εφόσον αυτό δεν κινείται. Γιατί να ισχύει κάτι διαφορετικό στα διόδια;
	Με την προϋπόθεση ότι δεν υπάρχουν ανήλικα στα πίσω καθίσματα, μπορείτε να ανακουφίζεστε με τον άντρα σου σε τακτά χρονικά διαστήματα. Τον τρόπο θα τον επιλέξετε εσείς, αρκεί να καλύπτετε τα επίμαχα σημεία για να μην προσβάλλετε την ευαίσθητη δημόσια αιδώ.
	Πλησιάζοντας στο μποτιλιάρισμα, διαλέξτε προσεκτικά τη λωρίδα στην οποία θα εγκλωβιστείτε. Αποφύγετε να έχετε κοντά σας φορτηγά και γουρουνίσια τζιπ. Σε μια μικρή τσάντα, πάρε μαζί σου ένα ελαφρύ παρεό και αρκετά μωρομάντηλα. Καλή επιστροφή.
