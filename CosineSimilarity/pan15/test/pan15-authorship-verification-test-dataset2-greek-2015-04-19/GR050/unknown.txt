	Το πεδίο "Θέμα" είναι άδειο. Θέλετε να εισάγετε ένα τώρα;
	Η κοπέλα σημάδεψε με το ποντίκι το ΟΚ. Πληκτρολόγησε θυμωμένα:
	Όσοι από εσάς νομίζετε ότι αυτό πρέπει να το σταματήσουμε, διαδώστε το μήνυμα σε όσο περισσότερους φίλους μπορείτε.

	"Όχι, όχι, για μας είναι. Δε χρειάζεται να μας το τυλίξτε". Πλήρωσαν με την κάρτα και βγήκαν από το super market με τη γλυκιά αίσθηση ότι μόλις είχαν κάνει ένα μεγάλο δώρο στη σχέση τους.
	Αγόρασαν το μοντέλο με διάρκεια ζωής 3 ετών σε κίτρινο χρώμα που αντιστοιχούσε σε χαρακτήρα Playful & Fun. Η Βανέσα προτιμούσε το μοντέλο ενός έτους, για δοκιμή, αλλά ο Μάκης το έβρισκε χαζομάρα να πληρώσουν σχεδόν τα ίδια λεφτά, ενώ το άλλο θα ζούσε δυο χρόνια παραπάνω. Στο κίτρινο, η απόφαση ήταν ομόφωνη. Είχαν αρχίσει να βαριούνται ελαφρά, μετά από 7 χρόνια που ζούσαν μαζί. Για παιδί δε γινόταν λόγος. Η Βανέσα δε μπορούσε κι ο Μάκης δεν ήθελε.

	"Ase m na se peripoihthw. Se latrevw. Eisai I zoi m", ψιθύρισε η Zygote σε άψογα greeklish. Ο άντρας χαμογέλασε εξαντλημένος. Τα μάτια του θόλωσαν, το στόμα του μισάνοιξε και η γλώσσα της μπήκε βιαστικά μέσα του. Λεπτή, υγρή, καυτή, αγνόησε αρχικά τη δικιά του και εξερεύνησε όλο του το στόμα. Έγλειψε τρυφερά τα ούλα  κάτω από τους τραπεζίτες. Σταμάτησε για να γαργαλίσει παιχνιδιάρικα τη σπηλιά πίσω από τους φρονιμίτες. Ανέβηκε και μέτρησε τα αυλάκια του ουρανίσκου και από κει όρμησε ξαφνικά προς τις αμυγδαλές του.
	
	Του ήρθε να ξεράσει. Το στομάχι του συσπάστηκε, το στόμα του γέμισε σάλιο. Η Zygote το κατάπιε λαίμαργα και συνέχισε τη διείσδυση. Η γλώσσα κατέβηκε τον οισοφάγο, μπήκε στο στομάχι και εκεί φούσκωσε έτσι που να ακουμπάει απαλά στα τοιχώματα του. Ο άντρας ένιωσε τη ζέστη να διαχέεται σε όλο του το κορμί. Οι κινήσεις της Zygote ήταν αργές. Ο χρόνος σταμάτησε.
	
	Η γλώσσα άρχισε να γλιστράει πάλι προς τα πίσω, έφτασε πάλι στο στόμα του, λέπτυνε, μάκρυνε και στριφογύρισε γύρω από τη δική του. Άρχισε να του τη σφίγγει και να την τραβάει. Μετά χαλάρωσε πάλι, χόντρυνε, μαλάκωσε και του γέμισε το στόμα. Η ανάσα της Zygote ήταν ήσυχη. Τα μπλε λέντ που έδειχναν το επίπεδο της ικανοποίησης της ήταν στο full. Οι μικρές, μακριές, σκληρές ρώγες της, του καίγανε το στήθος.

	"Τα genpets είναι η καινούργια ανακάλυψη της βιομηχανικής. Ζωντανά ανθρωποειδή που πωλούνται στα ράφια των super market και των pet shop. Είναι φτιαγμένα από ανάμιξη ανθρώπινου και ζωικού DNA" είπε ενθουσιασμένα ο Μάκης.
	
	Κάθονταν με τη Βανέσα στον καναπέ του μικρού τους διαμερίσματος στην Καλαμαριά. Αυτός, πωλητής σε εταιρεία κινητής τηλεφωνίας. Η Βανέσα, υπεύθυνη στο τοστάδικο λίγο παρακάτω, Εθνικής Αντιστάσεως και Γεωργίου Παπανδρέου, γωνία. Ο Μάκης δεν είχε και πολλά ενδιαφέροντα, ούτε φίλους. Δουλειά το πρωί και σερφάρισμα το απόγευμα. Στο blog του έγραφε για gadget και επιτεύγματα της τεχνολογίας που τον γοήτευαν. Είχε επτά αναγνώστες όλο κι όλο, αλλά δεν τον ενδιέφερε αυτό. Όποτε η Βανέσα είχε δουλειά το απόγευμα, αναρτούσε καμιά εικοσαριά "νέα", μετά το ξεχνούσε πάλι. Αυτό με τα genpets όμως του είχε κολλήσει.
	
	"Δες ρε Βανεσάκι μου, να κουφαθείς" είπε, κι η Βανέσα κοίταξε αφηρημένα, μόνο και μόνο για να μην του χαλάσει το χατήρι.

	"Xise! Xise ! Xise" σύριξε η Zygote ενώ η γλώσσα της τραβιόταν με ταχύτητα έξω από το στόμα του και γλιστρούσε προς τα κάτω. Ο άντρας έχασε και πάλι τον έλεγχο. Η κοιλιά του σφίχτηκε κι ένιωσε να το σπέρμα του να καίει.

	"Βανέσα μου, λυπάμαι. Δεν έχει νόημα πια. Δεν πατάει πελάτης. Θα το κλείσω το γαμημένο".
	
	Η Βανέσα δεν θέλησε να τον κοιτάξει στα μάτια. "Κατάλαβα, κύριε Κώστα" μουρμούρισε και έφυγε με σκυμμένο το κεφάλι.
	
	Το μόνο που λαχταρούσε ήταν να φτάσει σπίτι, να βγάλει τα ρούχα της, να ξαπλώσει στον καναπέ, και να βάλει το τούρκικο στην Τιβί. Θα έστριβε ένα μπάφο και θα γινόταν τύφλα με το τσίπουρο που της είχε στείλει η μάνα της από τη Λέρο.
	Ξεκλείδωσε βιαστικά και άφησε την πόρτα να κλείσει πίσω της με το ρεύμα που έκανε ο αέρας. Τα παντζούρια ήταν κατεβασμένα και το σαλόνι μισοσκότεινο. Κάποιος καθόταν  στον καναπέ. Τρόμαξε. Στην αρχή σκέφτηκε ότι σάλταρε. Ζαλίστηκε. Μετά άκουσε τα βογκητά του και τελευταία είδε τη γεμάτη σπέρμα γλώσσα της Zygote να πάλλεται απλωμένη στην κοιλιά του Μάκη.

	"Είσαι τελείως μαλάκας ρε αγά.., ρε Μάκη; Γαμάς το ξένο το πλάσμα;" τσίριξε υστερικά και όρμησε επάνω του χτυπώντας τον εκτός εαυτού.
	"Μα την έχω σα παιδί μου. Εξάλλου, μόνο φιλιόμασταν" ψέλλισε ο Μάκης απολογητικά.
	
	Η Zygote έμεινε να την κοιτάει ασάλευτη με τα μεγάλα ρυτιδιασμένα μάτια της καρφωμένα πάνω της. "Dn einai afto p nomizeisss", είπε και άρχισε να ρουφάει γεμάτη ικανοποίηση τη βλεννώδη  γλώσσα της προς τα μέσα.  Ο Μάκης, κοιτάζοντας και μόνο, τέλειωσε άθελα του ξανά.

	Πέταξε τη Zygote στη χέστρα και τράβηξε με μίσος το νερό. Η Zygote στροβιλίστηκε ατάραχη, ανέβηκε στην αρχή προς τα επάνω και στη συνέχεια χάθηκε μέσα στη ρουφήχτρα που εξαφανίστηκε με θόρυβο στον πάτο της λεκάνης. Από πάνω άδειασε ένα μπουκάλι χλωρίνη και έκλεισε το καπάκι. Της φάνηκε παράξενο που εκείνη τη στιγμή πέρασε απ το μυαλό της το feng shui. Άνοιξε τη ντουλάπα, στούμπωσε με μανία όσα ρούχα χωρούσαν μέσα, άρπαξε παραμάσχαλα το λάπτοπ και έφυγε τρέχοντας. Ο Μάκης έμεινε αποχαυνωμένος στον καναπέ. Δεν τον ξαναείδε ποτέ.

	"Αποστολή μηνύματος χωρίς κείμενο;" διερωτήθηκε ο υπολογιστής.
	
	"Δεν πρόκειται για προϊόν της φαντασίας μου. Κοιτάξτε το site της εταιρείας που τα κατασκευάζει", πληκτρολόγησε η Βανέσα και έκανε paste τη διεύθυνση: http://www.genpets.com/index.php

	Αποστολή μηνύματος τώρα. ΟΚ. Μήνυμα εστάλη επιτυχώς.
	
	Πλάγιασε με το δεξί της χέρι την οθόνη, καπάκωσε το πληκτρολόγιο και ξέσπασε σε κλάματα.	 