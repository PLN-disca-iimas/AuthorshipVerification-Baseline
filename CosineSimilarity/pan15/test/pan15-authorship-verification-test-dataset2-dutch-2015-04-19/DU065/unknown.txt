DE BESLISSING DIE HET VERSCHIL KAN MAKEN VOOR DE WERKLOZEN De verkiezingen zijn net voorbij , maar op dit moment is er nog niets bereikt . Wat er zal gebeuren , weet niemand . N-VA staat voor verandering en aangezien deze partij de meerderheid van de stemmen behaalde , is het overgrote deel van de bevolking het erover eens dat er iets moet veranderen . In de aanloop naar de verkiezingen haalden de verschillende politieke partijen hun belangrijkste programmapunten aan . Ook de werkloosheidsproblematiek kwam ter sprake . Moeten werkloosheidsuitkeringen beperkt worden in de tijd of is er een andere oplossing voor handen ? Uit onderzoek is gebleken dat 8 % van de Belgische beroepsbevolking werkloos is en dat de jeugdwerkloosheidsgraad net geen 20 % bedraagt . Deze cijfers lijken misschien niet zo hoog als verwacht , maar toch is België ver verwijderd van de Europese werkgelegenheidsdoelstelling om tegen 2020 75 % van de bevolking aan een job te helpen . België heeft met 67,7 % dus nog heel wat werk voor de boeg . In 2013 kregen maar liefst 651.059 werklozen een uitkering van de Rijksdienst voor Arbeidsuitkering . Deze gegevens tonen aan dat de situatie wel degelijk problematisch is . Uit cijfermateriaal is verder gebleken dat de Vlamingen zich hier ook van bewust zijn . Op de stelling dat " misbruiken de sociale zekerheid bedreigen " , ging maar liefst 74 % hiermee akkoord . De meningen over de aanpak zijn verdeeld , maar elke politieke strekking neemt wel een duidelijk standpunt in . Groen ! en S.PA . ontkennen de werkloosheidspolitiek niet , maar volgens hen is het geen goed idee om de werkloosheidsuitkeringen te beperken . Zij delen de mening om de uitkeringen aan te passen aan het algemene welvaartspeil . Deze partijen gaan er dus van uit dat deze twee factoren elkaar beïnvloeden . Waar ze niet genoeg aandacht aan besteed hebben , zijn de administratieve kosten die zulke welvaartsvaste uitkeringen met zich meebrengen . Er is dan nood aan voortdurend geüpdatet en correct cijfermateriaal . Bovendien is het welvaartspeil niet helemaal accuraat te voorspellen , waardoor de aanpassingen te laat vaak te laat zouden gebeuren . Open VLD , CD&V en N-VA willen de werkloosheidsuitkeringen wel beperken in de tijd . De blauwe partij voegt hieraan toe dat de uitkeringen de eerste maanden van de werkloosheid wel omhoog moeten . Verder zijn N-VA en Open VLD allebei voorstanders van overheidssteun voor de werklozen . Eenmaal deze in een vicieuze cirkel terecht komen , is het heel moeilijk om er weer uit te geraken . Het grootste probleem hierbij is het tekort aan motivatie . Een interim-kantoor gaat niet zo snel werk geven aan iemand die al jaren zonder werk zit . Wie keer op keer afgewezen wordt , verliest dan ook heel snel de moed om verder te zoeken . Het resultaat is dat ze de zoektocht helemaal gaan opgegeven . Een betere begeleiding zou dit probleem voor een groot stuk kunnen oplossen . Eens de cirkel doorbroken is , kan de werkloosheid afnemen . Dit verreist natuurlijk ook een andere aanpak van de interim-kantoren . Discriminatie op eender welke manier , is niet toegestaan . Zolang een kandidaat de gepaste motivatie vertoond en de verwachte capaciteiten heeft , verdient hij of zij een kans . N-VA vindt bovendien dat wie een job weigert , zijn werkloosheidsuitkering moet verliezen . Voor langdurige werklozen is dit een goede oplossing . Als ze een passende werkaanbieding weigeren na een lange zoektocht , is de kans groot dat ze toch niet zo gemotiveerd zijn als ze beweren . Vlaams Belang neemt zoals verwacht een heel sterk rechts standpunt in vindt dat er een betere disciplinering van werklozen nodig is op basis van een streng sanctiebeleid . Of dit een positief effect zal hebben op de motivatie van de werkzoekenden valt sterk te betwijfelen . Uiteraard is de problematiek rond werkloosheid slechts een van de vele programmapunten van de politieke partijen . Dit neemt echter niet weg dat het een heel belangrijk aspect is . Veel zal afhangen van de samengestelde regering , maar de meerderheid is alvast voorstander van werkloosheidsuitkeringen die beperkt zijn in de tijd . Met gepaste begeleiding vanuit de overheid en een aangepaste arbeidsrecrutering van de interim-bureaus kunnen alvast heel wat de problemen rond werkloosheid opgelost worden .