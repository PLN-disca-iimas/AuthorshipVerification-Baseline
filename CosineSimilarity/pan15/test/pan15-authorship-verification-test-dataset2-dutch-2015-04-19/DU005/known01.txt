' De Vliegeraar ' van Khaled Hosseini , een ongelooflijk prachtig boek . Zo ver hiervandaan , maar zo geloofwaardig en meeslepend weergegeven . Vanaf de eerste pagina word je meegezogen in een verhaal waar de taliban de plak zwaaien en de wereld van onschuldige burgers overhoop gehaald wordt . Amir en zijn vriend Hassan zijn , of beter gezegd waren , 2 handen op één buik . Hassan , eigenlijk de bediende van de rijkeluiszoon Amir , gaat in dit boek meerdere malen voor zijn kameraad door het vuur . Hij wordt verkracht door Assef en zijn maten die de vlieger , waarnaar Hassan op zoek was om zijn vriend Amir te helpen bij het winnen van waardering bij zijn vader , wilden bemachtigen . Dit is nog niet alles . Amir ziet de verkrachting gebeuren , maar hij durft niet ingrijpen . Beiden spreken nooit over het voorval , niet met elkaar , niet met iemand anders . De rijkeluiszoon kan de jongen met de hazenlip , Hassan , niet meer onder ogen komen zonder dat hij schroom voelt . Daarom wilt hij Hassan en zijn vader , die hem en zijn vader , Baba , jarenlang goede diensten bewezen , buiten . Hij beschuldigt de trouwe , loyale Hassan van diefstal die zijn vriend , de jongen met de hazenlip , niet ontkent . Na een lange tijd zit Amir met een wrang gevoel dat enkel overwonnen kan worden door Hassan een gunst te bewijzen . Hij vermand zich en gaat , net zoals de onschuldige Hassan , door het vuur voor zijn vriend , wat geen overstatement is . Kortom , in dit boek is maar één zekerheid en dat is vriendschap . Hierin schuilt volgens mij de kracht van het verhaal . Ik heb het einde van het boek met opwellende tranen gelezen . Het is zo meeslepend geschreven , zo waarheidsgetrouw . Khaled Hosseini zijn debuutroman is een roman om U tegen te zeggen . Er is maar één mogelijkheid als u u op een koude zondagnamiddag verveelt aan de open haard… . Lees gewoon ‘ De Vliegeraar ’ !