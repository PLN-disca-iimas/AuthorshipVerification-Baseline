' The Broken Circle Breakdown ' . Een film die al enkele maanden circuleert in de Vlaamse filmwereld en tegenwoordig ook in Amerika . Eentje die dus absoluut op je lijst van reeds bekeken films moet staan en het werd hoog tijd dat ik hem ook zag . Gewapend met een doos papieren zakdoeken en wat troosteten ( chocolade dus ) bestelde ik de film bij Telenet en nestelde ik me in de zetel . Het werd me al snel duidelijk waarom er vol lof over Veerle Baetens werd gesproken . Het inlevingsvermogen en de passie waarmee ze haar personage Elise tot leven brengt , tonen de kwaliteiten van een zeer grote actrice . Na het verrassende einde kon ik echter besluiten dat Johan Heldenbergh op hetzelfde voetstuk als Veerle Baetens geplaatst kan worden . Samen vertellen ze een zeer moeilijk en aangrijpend , maar prachtig verhaal . Het is de combinatie van beide acteurs dat de film zo realistisch maakt . Het is absoluut geen ver-van-mijn-bedshow , maar een intense beleving voor de kijker waarbij je bijna dezelfde gevoelens voelt als de personages . Het is daarom naar mijn mening ook terecht dat de film genomineerd werd voor een Oscar en ik hoop dat ze hem ook krijgen . Proficiat !