Gezonder leven , dus beter leven ? " Waarom mijn kind het genot ontnemen wanneer het trek heeft in zoetigheid ? " Dat zou de houding kunnen zijn van vele ouders waardoor de aanwezigheid van obesitas in de westerse wereld almaar toeneemt . Maar het hoeft niet de enige verklaring te zijn . Ook de westerse maatschappij kan hierin een rol spelen door de soms chaotische levensttijl die ze van ons vraagt . Bovendien is onze voeding verbazingwekkend vaak doordrongen van suikers en verzadigde vetten en blijft er voor sport slechts weinig ruimte . Maar kunnen sport en zuiver voedsel ons gelukkiger maken en leiden tot een ' beter ' leven ? Een poos geleden nam een familie de proef op de som . De gezinshoofden besloten alle etenswaar waarin suikers aanwezig zijn , een maand te bannen uit hun huis . Ook de kinderen namen deel aan deze uitdaging . Voor en na het experiment werden alle leden van het gezin aan een uitgebreid medisch onderzoek onderworpen . De medische resultaten bleken er alvast niet om te liegen want verschillende belangrijke stoffen in het bloed zaten dichter bij hun streefwaarde . Het antwoord van de familie was dat ze zich beter en energieker voelde , al misten de kinderen wel af en toe de zoetigheden . Wil dit dan zeggen dat we pas gezond en beter kunnen leven wanneer we geen suikers en verzadigde vetten meer innemen ? Neen . Maar dit sluit echter niet uit dat voeding en het al of niet beoefenen van een sport , bepalende factoren kunnen zijn in de geestelijke toestand waarin iemand zich bevindt . Zo zorgt de werkzame stof aanwezig in koffie , cafeïne , er bijvoorbeeld voor dat je een energieker gevoel krijgt . Door onderzoekers is reeds vaker aangetoond dat gezond leven erin bestaat een evenwicht te creëren . Het is belangrijk om gevarieerd te eten en twee à drie maal per week een uur te sporten . Het is dan ook een goede zaak wanneer scholen evenwichtige maaltijden trachten aan te reiken en bovendien sensibiliserend optreden naar ouders en kinderen toe . Zo wordt steeds vaker aan de ouders gevraagd om een stuk fruit als snack mee te geven . Om er een gezond voedingspatroon op na te houden , is het belangrijk om in aanraking te komen met gevarieerd voedsel . Immers , wie niet bekend met iets is , zal minder snel geneigd zijn hiernaar te vragen . Zal een gezondere levensstijl nu ook een invloed uitoefenen op beslissingen die we nemen en keuzes die we maken in andere domeinen van het leven ? Hier is nog weinig voor te zeggen , al is het wel zo dat wie positief gezind door het leven gaat , tegen meer tegenslag is opgewassen . Gevarieerde voeding en sport zorgen voor de aanmaak van bepaalde stoffen in het lichaam , zoals de adrenaline die zorgt voor een opgewekt gevoel . Wanneer je beter in je vel zit , zal je meer achter je beslissingen staan en daarom , althans in de eigen gewaarwording , ' beter ' leven . Het is echter geen evidentie om in deze voortvarende maatschappij , als pendelaar , beoefenaar van een topmanagementfunctie of avondschool attenterende volwassene tijd vrij te maken voor sport en bovendien een gezonde maaltijd te genieten . En dit laatste al zeker niet wanneer de voedingswaarde van diepvries - of kant-en-klaarmaaltijden te wensen overlaat . Bedrijven moeten worden aangemoedigd om sportfaciliteiten aan haar medewerkers aan te bieden en voedingsproducten dienen strenger te worden gecontroleerd . Al bij al is het dus veilig om te stellen dat gezond leven belangrijk is . Het oefent een onmiskenbaar positief effect uit op het welzijn van mensen , al moet hierbij vermeld worden dat het geen exhaustieve voorwaarde is voor geluk . Er dient echter wel een kader geschept te worden waarbinnen dit gezond leven mogelijk wordt gemaakt . Hieraan dienen alle betrokken actoren bij te dragen . Scholen , werkgevers maar ook ouders dienen zich bewust te zijn van het belang van voeding en sport en het is dan ook de taak van de overheid om een daadkrachtig sensibiliserend beleid te voeren .