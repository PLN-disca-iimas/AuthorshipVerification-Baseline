Vorige week , op 19 februari 2014 , besloot ik na een middagje shoppen mezelf te belonen met een heerlijke cheeseburger van Mc Donalds . De eurodeals speelden ook in mijn voordeel , gelukkig want ik had die dag veel geld opgedaan . De bediening ging vlot , ondanks de enorme drukte op een doorsnee woensdagnamiddag . Ik nam plaats voor het raam , met uitzicht op de Groenplaats . Mijn innerlijke vreugde werd abrupt verstoord bij het nemen van mijn tweede hap . Vreselijk , ik haalde een lang zwart haar uit mijn mond ! Dit had ik nog nooit meegemaakt . Ik ging terug naar de kassa en vertelde de dame wat me was overkomen . Onmiddellijk bood zij haar excuses aan en ze bezorgde me een nieuwe cheeseburger . Hiermee leek het verhaal beëindigd , maar dat bleek helemaal niet zo te zijn . Tijdens mijn rit naar huis werd ik draaierig en het leek alsof mijn maag alle hoeken van mijn buik opzocht . Mijn woensdag eindigde ziek in bed . Ik ben er zeker van dat er iets mis was met die cheeseburger en besloot dan ook nooit meer te eten bij Mc Donalds .