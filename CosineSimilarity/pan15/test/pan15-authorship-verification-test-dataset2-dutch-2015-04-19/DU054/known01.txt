Langer blijven werken maakt ziek Ongeveer 700.000 Belgen kampen nu met psychische problemen en dat cijfer blijft maar stijgen . Toch vindt de Belgische regering het nodig om de pensioensleeftijd te blijven optrekken . Er moet duidelijk iets veranderen , want het verhoogde aantal werkjaren schaadt de geestelijke gezondheid van veel Belgen . Terwijl de volgende plannen al klaar staan om mensen langer te laten werken , schreeuwt de zachte sector om een slimmere aanpak omtrent deze kwestie . Langer werken zorgt voor meer stress . Die stress ligt vaak aan de basis van psychische problemen . Veel mensen die lang aan het werk zijn , zitten dan ook vroeg of laat opgescheept met een psychische stoornis zoals schizofrenie en depressies . Niet enkel stress is een boosdoener , ook de uitzichtloosheid kan een geestelijke gezondheidsstoornis veroorzaken . Het besef weinig afwisseling voor de komende 45 jaar te hebben , is niet bepaald een motivator . Nochtans is afwisseling nodig om gelukkig te blijven voor veel mensen . De eindeloze herhaling leidt in een aantal gevallen tot depressies en in extreme gevallen zelfs tot zelfdoding . De regering is hier evenwel blind voor . De geestelijke gezondheid van de Belg blijft achteruit gaan . Samen met de toenemende werktijd , stijgt het aantal gedwongen opnamen . Tussen in 2008 waren dar er 42 procent meer dan in 1999 . Ook is de achteruitgang van de geestelijke gezondheid te merken in het aantal zelfdodingen . Momenteel heeft Belgie één van de hoogste zelfmoordcijfers in Europa . Niet toevallig ligt de leeftijd waarop men met pensioen kan gaan bijzonder hoog in vergelijking met Europa . Verandering zal er waarschijnlijk niet snel komen . Het zijn vooral de liberale partijen die een verplichting om langer te blijven werken opleggen . Zij staren zich blind op de economische problemen en beweren dat een verhoging van het aantal werkjaren noodzakelijk is om de economie op peil te houden . Mensen leven langer , dus werken ze langer . De vergrijzing is duur , en dus moet er langer gewerkt worden om de vele gepensioneerden te onderhouden . Het probleem hier is dat dat de levensverwachting wel stijgt maar niet de levenskwaliteit . Als mensen zwaar werk moeten uitvoeren , zijn hun ruggen even snel belast als vijftig jaar geleden . Iemand die zijn werk saai vindt , kan daar nu niet beter mee om dan vroeger . Integendeel , de duur van onze aandacht wordt in de huidige samenleving steeds korter . Dat strookt niet met het idee dat we langer hetzelfde werk zouden moeten uitvoeren . Ook de economische problemen worden niet noodzakelijk opgelost door een verhoging van het aantal werkjaren . De toenemende psychische problemen bij mensen zorgt voor meer afwezigheid op het werk . Van alle uitkeringen voor werkombekwaamheid gaat 25 procent naar mensen die last hebben van psychish onwelzijn . Deze uitkeringen kosten de overheid veel geld . Mensen met psychische stoornissen zorgen voor een lagere productiviteit op het werk en durven al eens ziekteverzuim te plegen . Verandering is duidelijk nodig . Het verhoogde aantal werkjaren brengt meer stress en uitzichtloosheid met zich mee . Dat zijn twee boosdoeners die aan de basis liggen van het toenemend aantal psychische stoornissen , zoals depressies en schizofrenie . De vergrijzing zou er voor zorgen dat mensen langer moeten werken , maar langer leven houdt niet in dat mensen langer hun job kunnen uitvoeren . Ook levert de hoge pensioensleeftijd niet veel op . De kosten die de samenleving heeft aan psychische stoornissen kan zeer hoog oplopen .