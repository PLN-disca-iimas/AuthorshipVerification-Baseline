Wat Skrillex voor muziek door wil laten gaan is niet meer dan een samenraapsel van afgezaagde , van het internet geplukte samples . Die hij door zijn Macbook programma's aan elkaar laat plakken . En wanneer hij dan op ' play ' heeft gedrukt volgt er een hoop lawaai dat alleen van je vraagt dat je hersenloos gaat staan springen . Daarin verschilt zijn nieuwste EP “ Leaving ” niet van zijn vorige uitgave “ Bangarang ” . Er is geen verhaal , geen originaliteit , geen kunst : geen muziek . Als deze ' muziek ' onze generatie werkelijk zou definiëren zou ik vrezen voor de toekomst . Gelukkig weet ik beter . Er wordt nog heel mooie echte muziek gemaakt . Waarin het artistieke talent van de makers niet ontbreekt . Het ontdekken van deze muziek vergt iets meer van je dan het aanzetten van je tv of Top 40 . Maar de parels die je dan vindt zijn het iets dieper duiken zeker waard .