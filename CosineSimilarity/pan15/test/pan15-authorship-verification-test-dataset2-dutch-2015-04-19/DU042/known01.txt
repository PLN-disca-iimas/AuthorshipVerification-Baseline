Verhelpen of voorkomen ? In de maand voor de verkiezingen werd er heftig gedebatteerd . Het was een bitsige campagne , maar met veel inhoud . Een belangrijk twistpunt tussen de partijen waren de werkloosheidsuitkeringen . Net voor de eigenlijke verkiezingen was er nog wat opschudding . Een man van 64 had in zijn hele leven nog maar één maand gewerkt . In al deze jaren heeft hij genoten van een werkloosheidsuitkering . Weldra bereikt hij de pensioensgerechtigde leeftijd . Hij zal dan zijn hele leven geleefd hebben op kosten van de staat . Hierdoor werd heel het debat opgerakeld . De socialistische partijen hamerden op het feit dat dit een alleenstaand geval was , centrumrechts zag hierin een bevestiging van hun standpunten . Maar wat is nu een goede oplossing . Moeten we zulke gevallen opsporen en bestraffen of moeten we deze gevallen preventief behandelen ? 4% procent van de Vlamingen ijvert voor meer solidariteit in de maatschappij en hoewel dit bitterweinig lijkt , lijkt het veilig om te zeggen dat iedereen in een solidaire maatschappij wil leven . Maar waar trekken we de grens ? Iedereen , buiten misschien een paar harteloze zielen , gunt een ander al het geluk of , beter gezegd in dit geval , de middelen om een normaal bestaan te leiden . In deze zorgstaat kan iedereen terugvallen op een sociaal vangnet wanneer dat nodig is . Maar wat soms vergeten lijkt te zijn , is dat we allemaal ons steentje moeten bijdragen om dat vangnet op te zetten . Het belastingsgeld dat maandelijks betaald wordt komt eigenlijk in deze virtuele spaarpot . Iedereen draagt bij wat hij of zij kan bijdragen . De welgestelden dienen meer in dat de minder bedeelden in de samenleving , hoewel zij later dezelfde uitkering zullen krijgen . Dit lijkt misschien oneerlijk , maar procentueel gezien , draagt iedereen bij wat hij of zij kan missen . Slechts 64,2% van de 20-tot 64-jarigen werkt . In een maatschappij waar de vergrijzing heerst en de pensioenen dus langer moeten betaald worden , is dit niet haalbaar . Dit cijfer moet worden opgekrikt tot 75% volgens de Europese werkgelegenheidsdoelstelling.Om deze te behalen kan de overheid hulp aanbieden . Jongeren moeten beter begeleid worden in hun zoektocht naar een job . Pas afgestudeerden zijn vaak niet zo aantrekkelijk voor bedrijven omdat zij geen ervaring hebben . Zo komen we natuurlijk terecht in een vicieuze cirkel : ze vinden geen werk omdat ze onervaren zijn en ze zijn onervaren omdat ze geen werk vinden . Een goede oplossing is misschien voordelen verbinden aan het aannemen van jongeren . Dit rendeert immers op lange termijn , eens ze gelanceerd zijn op de arbeidsmarkt zal werk vinden gemakkelijker zijn . Die begeleiding hoeft niet alleen te gelden voor jongeren . Anderstaligen bijvoorbeeld moeten ook de kansen krijgen om zich hier te integreren . Er moeten taalcursussen beschikbaar zijn . Het is logisch dat kennis van de Nederlandse taal meestal een vereiste is om hier aan de slag te kunnen . Deze kennis kan hen dus helpen om hier werk te vinden . Om al die uitkeringen betaalbaar te houden , moeten deze beperkt worden in tijd . De focus moet ook liggen op het vinden van werk . Wie een passende job weigert , wordt geschorst . Ook moet er gekeken worden naar de geleverde bijdrage van deze persoon . Wie lang gewerkt heeft , kan langer beroep doen op een uitkering . Een uitzondering op deze beperking zijn de 50 plussers . De loonlast is te hoog voor de werkgevers waardoor bedrijven hen moeilijker gaan aannemen . Een maatregel die beter niet wordt getroffen is die van Jan Jambond van de N-VA . Hij deed eerder deze maand een ongelukkige uitspraak waarin hij zei dat mensen eerst hun huis moesten verkopen vooraleer ze aanspraak konden maken op een uitkering . Dit staat in strijd met hun eigen visie , de N-VA zegt dat werken en krijgen in evenwicht moet zijn . Indien je in staat was om een huis te kopen , heb je waarschijnlijk jaren gewerkt en daardoor ook je bijdrage geleverd . De werkeloosheidsuitkeringen zijn wel degelijk een probleem . Er moet preventief gewerkt worden om moeilijkheden te vermijden . De overheid kan overgaan tot beter begeleiden van de werklozen en een algemeen betere regeling van de uitkeringen . Hopelijk vinden de linkse en de centrum(rechtse ) partijen deze keer sneller een manier om samen een regering te vormen . Want 500 dagen wachten op een oplossing , dat ziet niemand meer zitten .