De volwassenen van tegenwoordig Vaak wordt de uitdrukking ' de jeugd van tegenwoordig ' gebruikt . Oudere generaties aanzien de jongeren van vandaag als een verloren groep waarvan de meerderheid op het foute pad is . Tieners zouden geen waarden meer kennen voor familie , natuur , samenleving , zichzelf , . . . maar niks is minder waar . Een van de grootste vooroordelen als het over tieners of twintigers gaat , is dat ze geen zorg dragen voor de natuur . Dat doen ze namelijk wel . Ze vinden het bovendien onaanvaardbaar om dat niet te doen . Ouderen hebben hier minder problemen mee . De sigarettenpeuken van de opaatjes vliegen al snel op de grond in plaats van in de vuilbak . Een andere verkeerde gedachte over jongeren is dat ze een goede opvoeding niet belangrijk zouden vinden . Dit klopt niet , ze vinden het daarentegen zelfs volledig ongepast dat zwangere vrouwen roken , dat ouders hun onhandelbare kinderen niet in toom kunnen houden of dat ze niks doen aan hun steeds dikker wordende zoon of dochter . Zij die veelal nog niks afweten van opvoeding , hebben hierover een uitgesproken mening : ouders zijn verantwoordelijk voor hun kroost . Dat wil zeggen dat dikke kinderen ook dik zijn door de schuld van hun moeder of vader . Hetzelfde geldt voor zieke baby's waarbij de mama en&slash;of papa rookt of vaak alcohol consumeert . Maar enige tijd geleden betekende een vol lichaam ook een gezond lichaam en het maatschappelijke idee dat iedereen slank moet zijn , bestond toen nog niet . Daarbij komt dat de meerderheid van de bevolking vroeger rookte , terwijl dit nu steeds meer een taboe wordt . Het is vanzelfsprekend dat hier grote meningsverschillen zijn tussen twintigers en vijftigers . Lang niet alle gedachtes over de jongere generatie zijn pure vooroordelen . Het sluit als een bus wanneer iemand zegt dat de meeste personen onder de vijventwintig racisme absoluut niet oké vinden . In de groep van de dertigers , veertigers en vooral vijftigers is racisme herkenbaar . Sommige grootouders hebben het er moeilijk mee dat hun kleinkinderen een multiculturele vriendenkring hebben . De ouderwetse gedachte dat mensen met een andere huidskleur minderwaardig zijn , zit er dus nog steeds in . Ouderen maken zich ook vaker zorgen om individuen die zich niet kunnen aanpassen aan de samenleving . Jongeren hebben hier helemaal geen problemen mee . Dit kan gelinkt worden aan de visie op racisme . De jongsten van de samenleving scoren natuurlijk ook niet overal beter . Zo zijn ze vaker in een kennelijke staat terwijl een volwassen persoon zelden tot nooit ladderzat over straat zal lopen . Eens iemand de dertig bereikt , vindt hij&slash;zij het dan ook eerder ongepast om nog dronken te zijn . Het is zelfs zo dat personen jonger dan vijfentwintig minder streng zijn als het op hun manieren in het openbaar aankomt . Tieners zijn bijvoorbeeld veel minder preuts en gaan bij zomerse temperaturen dan ook sneller een kort rokje of shortje dragen met een topje dat weinig van het bovenlichaam bedekt . Ook spugen in het openbaar is voor de iets oudere generatie erg onaanvaardbaar . Bejaarden zullen dit dan ook nooit doen . De verschillende leeftijdscategorieën hebben ook een andere visie als het op overheidssteun aankomt . Hoe ouder iemand is , hoe minder hij&slash;zij verwacht dat de overheid de gezondheidszorg betaalt wanneer iemand ongezond heeft geleefd . Vooral bejaarden weten hoe hoog ziekenhuisrekeningen kunnen oplopen . Jongeren zijn dan eerder onbezonnen en denken niet verder dan hun neus lang is . Tieners doen soms de gekste dingen en belanden dan op de spoedafdeling met een gebroken ledemaat . Ze weten dat ze verzekerd zijn en de rest trekken ze zich niet aan . Zo redeneren mensen die de dertig gepasseerd zijn niet meer . Het blijkt dus dat veel tieners en twintigers werkelijk strengere sociale normen hebben . Kinderen worden de dag van vandaag veel losser opgevoed dan bijvoorbeeld 30 jaar geleden . Het is dus mogelijk dat vrijheid er net voor zorgt dat er nog steeds mooie normen en waarden bestaan . Al staat het wel vast dat die sterk veranderd zijn tegenover vroeger . Programmamakers kunnen alvast verder beginnen denken . Na ' Benidorm bastards ' is er nu ook vraag naar ' de volwassenen van tegenwoordig ' . Laat hen maar eens inzien dat ze best wat strengere sociale normen mogen hebben .