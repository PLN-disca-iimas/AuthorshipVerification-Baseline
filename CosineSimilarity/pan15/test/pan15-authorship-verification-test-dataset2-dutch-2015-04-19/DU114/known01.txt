Tegenwoordig moeten we niet lang zoeken als we informatie over iets nodig hebben . Klik het internet aan en via verschillende media krijg je een update over wat er zich afspeelt in de wereld . Ook de laatse nieuwsberichten vinden we zonder enige moeite . Maar is het eigenlijk normaal dat dit allemaal zomaar kan , zonder enige moeite of enige vorm van betaling ? Papieren kranten worden steeds minder verkocht . In de plaats daarvan lezen meer en meer mensen het nieuws online via de pc , tablet of smartphone . Soms is hiervoor een abonnement nodig , of anders worden de berichten gratis online geplaatst . Ook op sociale media is heel wat nieuws terug te vinden . Waarom zouden mensen dan betalen voor informatie , terwijl je dezelfde berichten ook gratis op het internet kan terugvinden ? Eerst en vooral is het belangrijk om te beseffen waar dit nieuws vandaan komt . Er zijn steeds mensen nodig die onderzoek of interviews uitvoeren en die ervoor zorgen dat de berichten op een duidelijke manier tot bij de lezer raken . Soms is dit zelfs niet zonder gevaar voor eigen leven , denk maar aan journalisten die vanuit oorlogsgebieden verslag uitbrengen . Verder zijn er ook nog de kosten die een drukkerij heeft . De online versie van de krant heeft geen kosten meer wat betreft inkt en papier , maar ook hier moeten de medewerkers nog steeds betaald worden . Als we helemaal niet meer zouden betalen voor informatie , dan zou het beroep van journalist snel uitsterven . Er zijn immers niet veel mensen die interviews zouden afnemen zonder daarvoor dan ook maar één euro te ontvangen . Verder zijn er nog vele andere medewerkers die artikels uitwerken , nalezen , online plaatsen , ... Om al deze werknemers te betalen moeten er dus inkomsten gegenereerd worden . Een ander aspect dat samenhangt met het al dan niet gratis zijn van kranten , is de kwaliteit van de berichtgeving . Indien journalisten niet of minder betaald zouden worden voor hun zoekwerk , dan zouden ze hoogstwaarschijnlijk ook veel minder moeite doen . Daardoor zullen berichten vaker fouten of irrelevante informatie bevatten . Het is nu al duidelijk te merken dat kranten waarvoor men wel nog moet betalen vaak artikels bevatten die van een hoger niveau zijn dan diegene van hun kostenloze concurrenten . Ook de berichten die soms via sociale media zoals Facebook en Twitter verschijnen , lijken vaak foutief te zijn . Terwijl vroeger zowat iedereen betaalde voor zijn papieren krant , is dat nu volledig veranderd . Het merendeel van de mensen leest de nieuwsberichten immers gratis op de website . Meestal zijn het dus de trouwe klanten , die al jarenlang de papieren versie kopen , die mee betalen voor het nieuws dat op de website komt . Dit lijkt in ieder geval niet helemaal eerlijk . Ook online versies zouden betalend moeten zijn , zij het in mindere mate dan de papieren versie . Enkel de kwaliteitskranten hanteren een andere strategie . Zij gaan ervan uit dat hun doelpubliek wel wil betalen voor de betere artikels en vragen dus geld voor zowel de papieren als de online versie . Er zijn dus duidelijk twee visies te vinden . Enerzijds zijn er de kwaliteitskranten waarvoor men nog steeds moet betalen , anderzijds de kranten van mindere kwaliteit die hun online berichtgevingen gratis ter beschikking stellen . Vaak zullen de kwaliteitskranten hierdoor dus onder druk komen te staan . Wanneer zij nieuwe klanten willen aantrekken zullen zij die immers enkel kunnen overtuigen door betere artikels aan te bieden . Vaak zal dit niet genoeg zijn om mensen te overtuigen om te betalen en zullen de potentiële klanten genoegen nemen met de gratis online versie van de concurrentie. Ook voor de andere kranten zal het niet altijd makkelijk zijn om uit de kosten te raken . Zeker wanneer binnenkort niemand nog de papieren krant wil lezen en alles gratis via het internet verloopt . Op termijn zal er dan toch voor iedere website een abonnement moeten komen , anders kunnen de kosten niet betaald worden en is een faillissement onvermijdelijk . Dat informatie gratis is , is dus helemaal niet zo vanzelfsprekend als het lijkt . Er moeten allerhande kosten betaald worden om goede artikels te kunnen publiceren . De online versie wordt vaak kosteloos aangeboden , maar op termijn is dit niet houdbaar . Iedere krant zou dus geld moeten vragen , of die nu gedrukt is of online staat . Zo niet , zullen we in de toekomst zelf moeten instaan voor het maken en verspreiden van nieuwsberichten .