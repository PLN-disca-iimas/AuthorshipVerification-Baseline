Dingen leren of jezelf vormen : wat zou de beste weg zijn naar onderwijs voor de toekomst ? Op een dag besloot ik om mezelf gitaar te leren spelen . Aangezien ik al dwarsfluit had gevolgd in de muziekschool dacht ik dat dit mij wel zou lukken . Maar wat bleek ? Na twee maanden had ik het al opgegeven . In de eerste naoorlogse jaren liepen kinderen gemiddeld tot 12 jaar school . Daarna gingen de meisjes hun moeders helpen en de jongens hun vaders . Alles wat ze daarvoor moesten kunnen , werd hen aangeleerd op school : aardappelen jassen , poetsen , deuren timmeren , ... De jongelui van toen zijn nu bejaard . Vaak is een van beide partners al overleden . De mannen die hun vrouw hebben verloren , zijn amper in staat om voor zichzelf te koken . Ze kunnen dit niet omdat ze het nooit hebben geleerd . Het onderwijs van vandaag is niet enkel gericht op kennis verwerven via anderen . We moeten ook onszelf vormen . De meeste computervaardigheden hebben we op eigen houtje geleerd . Huishoudkunde behoort niet meer tot het lessenpakket van elke leerling . Als wij bejaard zullen zijn , zullen we in staat zijn om voor onszelf te zorgen . Een man zal kunnen koken en een vrouw zal een spijker in de muur kunnen slaan . De leermethodes zijn in positieve zin geëvolueerd . We worden opgeleid tot zelfstandige burgers die hun mannetje kunnen staan in de steeds veranderende wereld . Wij kunnen een eigen mening vormen terwijl de oudste generaties in streotiepe beelden blijven denken . Het grootste gevaar dat nu boven onze hoofden hangt , is dat we te ver willen gaan in die zelfstandigheid . Sommige dingen kan je jezelf gewoon niet aanleren . Onlangs werd er voorgesteld om een deel van de leerstof aan te leren door middel van een computerprogramma . Je zou oefeningen moeten maken die automatisch verbeterd worden . De onderdelen die je niet voldoende beheerst , zal je nogmaals moeten bekijken . Maar is dit wel een goede methode ? Soms is de uitleg van een levend wezen veel duidelijker dan een tekst op een computer . Als je iets niet begrijpt , kan een leerkracht het op een andere manier zeggen . De tekst op je beeldscherm blijft daarentegen steeds dezelfde . Dit is geen betoog tegen de huidige technologie . We moeten er enkel voor zorgen dat niet alle onderwijzers vervangen worden door machines . Als iedereen zelf een instrument wil leren bespelen , zullen er over enkele jaren geen muzikanten meer zijn . Velen zouden het opgeven omdat het niet snel genoeg vooruit gaat . Maar dat is niet zo erg in vergelijking met een arts die zelf geleerd heeft iemand te opereren . Zou u zich gerust voelen als dat uw dokter zou zijn ? Sommige dingen blijven beter zoals ze zijn . Je kan jezelf niet alleen vormen ook al zou je dat graag willen . Als we mens willen blijven , hebben we nood aan menselijk contact .