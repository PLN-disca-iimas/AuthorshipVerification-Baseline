Onderwerp : de ecologische voetafdruk van België : we kunnen er ( n)iets aan doen We leven op te grote voet Vijftig miljoen hectare , dat is hoeveel land alle Belgen samen nodig hebben om in hun levensstijl te voorzien . Het probleem : België heeft maar een grootte van ruwweg tweeëndertig miljoen hectare . Een nieuw onderzoek bevestigt dat onze ecologische voetafdruk veel te groot is . We staan bovenaan de lijst in vergelijking met de rest van Europa . Een belangrijke oorzaak hiervan is het verkeer . België heeft een enorm uitgebreid verkeersnetwerk en elke ochtend en avond staan al die wegen vol puffende auto's die hun CO2 de lucht insturen . We nemen veel te vaak de auto . Er zijn bijvoorbeeld ouders die elke dag hun kind met de auto afzetten op school , terwijl ze nog geen kilometer verder wonen . Voor korte afstanden kan je nog gemakkelijk de fiets nemen of te voet gaan . Een beetje gevaarlijk met al die auto's op de baan , maar doenlijk . Maar voor de langere pendel zijn de alternatieven niet zo aantrekkelijk . Je kan wel met het openbaar vervoer gaan , maar reken dan maar op vele vertragingen en volgepropte bussen en treinen . Niet aangenaam en niet handig . Een tweede oorzaak ligt bij de hoge vleesconsumptie . In België ligt die veel hoger dan het Europese gemiddelde . De vleesindustrie is de tweede meest vervuilende industrie , nog meer vervuilend dan al het verkeer samen . Minder vlees eten heeft dus een enorme verkleining van onze voetafdruk tot gevolg . Ter vergelijking : als elke Belg één dag per week geen vlees zou eten , heeft dat dezelfde impact als een miljoen auto's die een jaar lang niet zouden rijden . Bovendien halen we in België halen we nog altijd veel te veel energie uit fossiele brandstoffen en slechts een marginaal aandeel uit groene energie . Als je dan bedenkt hoeveel energie een gemiddeld huishouden verbruikt , is het duidelijk dat hier nog veel ruimte voor verbetering is . Om te beginnen door de woningen beter te isoleren en meer groene energie te gebruiken . Ten tweede door een zuinigere houding bij de mensen zelf . Ten slotte produceren we met z 'n allen tonnen en tonnen afval . In België is de wegwerpcultuur nog altijd prominent aanwezig . Veel spullen belanden op de vuilnishoop omdat ze niet meer in de mode zijn , of er een nieuwer modelletje op de markt is . Al dat afval weegt als een blok op het milieu . Gelukkig is er nog hoop . Elke Belg kan vanaf vandaag al veel kleine aanpassingen maken die zijn ecologische voetafdruk enorm kan verkleinen . Neem de fiets voor kleine afstanden . Eet één dag per week geen vlees maar kies voor locale groenten . Laat geen elektrische toestellen onnodig aanstaan . Kies voor duurzaam in plaats van wegwerp . Al deze kleine acties kunnen al zeker tien miljoen hectare afdoen aan onze collectieve voetafdruk . Ook de staat kan meehelpen de voetafdruk te verkleinen . Bijvoorbeeld door te investeren in groene energie en fossiele brandstoffen te weren . Ze moet bovendien realistische subsidies geven voor goede isolatie en zonnepanelen , zodat iedereen die kan kopen . Ze kan ook meer investeren in een betere organisatie van openbaar vervoer . Dit kost natuurlijk veel geld , en in tijden van crisis is het niet evident een nieuwe investering te doen . Maar de milieuproblematiek is zo belangrijk dat we er geld voor moeten vrijmaken . Een groot deel kan ze al financieren via een hogere ecotaks . Bovendien maakt die taks onecologisch gedrag onaantrekkelijk , waardoor men vaker voor de milieuvriendelijke alternatieven zal kiezen . Zo maken die organisaties meer winst en kunnen ze zelf de nodige aanpassingen doorvoeren . We hebben nog een lange weg te gaan . Maar met deze kleine aanpassingen die iedere Belg gemakkelijk in zijn leven kan doorvoeren , lukt het ons wel . Samen kunnen we de Belgische voet een maatje kleiner maken .