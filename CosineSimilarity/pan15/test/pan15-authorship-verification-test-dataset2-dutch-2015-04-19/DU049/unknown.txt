De zoektocht naar geluk Wanneer je aan voorbijgangers zou vragen wat ' geluk ' voor hen betekent , zal je bijna nooit hetzelfde antwoord krijgen . Het is dan ook moeilijk om een exacte definitie te geven van dit woord , net omdat iedereen er zijn eigen invulling aan geeft . Toch bestaan er in het Nederlands verschillende vaste gezegdes over dit woord , die we zeer vaak gebruiken . Denk maar aan de uitdrukkingen ' geld maakt niet gelukkig ' , ' geluk zit in kleine dingen ' of ' geluk maak je zelf ' . Buiten een mooie moraal , schuilt er ook een grote waarheid achter deze stellingen . Maar hoe zit geluk nu eigenlijk in elkaar ? En vooral : hoe kunnen we het bereiken ? Laten we van start gaan met enkele cijfergegevens . Uit onderzoek bij 2694 Vlamingen blijkt dat slechts 46% van alle inwoners gelukkig is . Dat is een daling van 8% tegenover vorig jaar , waar nog 54% van de mensen een positief toekomstbeeld hadden . Oorzaken van deze daling zijn onder andere de groeiende onzekerheid in Vlaanderen , de economische crisis van de laatste jaren , de vermindering van de sociale steun , enzovoort . Deze cijfers liggen momenteel ( in vergelijking met andere landen ) nog niet slecht , maar toch moeten we ons zorgen maken . Mochten deze cijfers dezelfde trend blijven volgen , zouden we binnen enkele jaren in een land leven waar geluk een schaars middel is . Dat willen we uiteraard niet laten gebeuren . Toch moeten we nog niet te snel aan de alarmbel trekken . België staat namelijk wel op de 8e plaats op de geluksindex , een index gemeten over 100.000 mensen uit 90 verschillende landen . Een zeer mooi resultaat , maar we moeten oppassen dat we niet zakken in deze ranking . Maar hoe kunnen we hiervoor zorgen ? Laten we de verschillende stellingen uit de 1e paragraaf bespreken , te beginnen met de uitdrukking ' geld maakt niet gelukkig ' . Volgens velen onder ons is geld een machtig middel waar we alles mee kunnen kopen , zelfs geluk . Uiteraard koop je het niet rechtstreeks in de winkel , dat zou alles gemakkelijker maken , maar eerder indirect . Met geld koop je alles wat je hartje maar begeert . Alles hebben wat we maar willen , dat moet toch een belangrijk punt zijn in de zoektocht naar geluk ? Neen ! Deze definitie impliceert dat een groot kapitaal een equivalent is van geluk . Dit wil ook zeggen dat minder bedeelde mensen nooit gelukkig zouden kunnen zijn , en dat is op zijn minst onwaar .