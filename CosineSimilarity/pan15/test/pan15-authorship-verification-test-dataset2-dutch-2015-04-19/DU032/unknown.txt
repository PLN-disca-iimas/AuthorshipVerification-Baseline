Waar is die solidariteit gebleven ? Sinds het verzet van Daens en de opkomst van de vakbonden is het voor werknemers een stuk comfortabeler werken geworden . En toch kiest een deel van de Belgen ervoor van een werkloosheidsuitkering te leven , ook al zijn ze arbeidsgeschikt . Ik kan het hen niet kwalijk te nemen . De schuld ligt niet bij zij die profiteren . Er zit een fout in het systeem . Het systeem draaide op volle toeren aan een razende snelheid en is nu overbelast ; er zitten kinken in de kabels en er zijn spijkers blijven vastzitten tussen de motoren . Vier procent van de Vlamingen wil meer solidariteit in de maatschappij . Is het dan niet beter dat we ons eigen egoïsme aan de kant schuiven en trachten te werken voor de kost zodat degenen die arbeidsongeschikt zijn krijgen wat hen toebehoort ? Geestesziekten worden ' s nachts en in het weekend naar huis gestuurd omdat er geen plaats is in de instellingen waarin zij thuishoren , waarin zij genezen zouden moeten worden . Mensen met een alchohol - of drugverslaving moeten er thuis maar vanaf zien te geraken , ze krijgen toch wel steun en hulp van familie ? Voor de kleine zelfstandigen die ten onder gaan aan de grote monsters is er geen enkel opvangnet voorzien . Door het verdwijnen van diezelfde zelfstandigen zijn centra in veel dorpen dood en leeg . Elke winter sterven er tientallen daklozen aan de vrieskou omdat er geen plaats is in opvangcentra . En terwijl dat allemaal aan de gang is , kiest mijn tante ervoor om ontslag te nemen , een opleiding aan de avondschool te beginnen en te leven van een werkloosheidsuitkering . Mijn tante is een gezonde vrouw die capabel is om te werken , en trouwens de zus is van een kleine zelfstandige die op dat moment op de fles gaat . Waar is die alom geprezen solidariteit dan gebleven ? Aan wie is het op zulke momenten om solidair te zijn ? En vergis u zeker niet . Mijn tante is blank . Maar dan is het grootste vraagteken nog niet geplaatst . Hoe is het in godsnaam mogelijk dat zij die werkloosheidsuitkering toegewezen krijgt ? In onze maatschappij steken we elkaar een handje toe . We hebben elkaar nodig en de overheid is er om ons te steunen . Maar moeten we niet leren om zelf onze eigen boontjes leren doppen ? Hebben we het nodig dat onze handjes bij elke stap worden vastgehouden ? Het lijkt wel alsof onze overheid een angstige moedervogel is , achterdochtig bij de gedachte dat haar jongen het nest verlaten en op eigen krachten leren vliegen . Als de overheid ons wil blijven bepamperen , moet ze zelf de gevolgen dragen . Want ze moet vooral oplossingen zoeken voor degenen die door haar toedoen letterlijk in de kou blijven staan . Niemand heeft een boodschap aan luidschreeuwende politici die het het ook allemaal anders zouden willen . Politici moeten zwijgen en doen . Uiteraard is dat allemaal te simplistisch voorgesteld en ligt de oplossing niet voor het grijpen . Het is mooi van de SP.A ze de werkloosheid wil beperken in de tijd , niet de uitkeringen . Want van de acht procent die werkloosheid is , krijgt er een half een werkloosheidsuitkering . Wat blijft op zeven en een half procent burgers zonder inkomen . Dat is veel , veel te veel . Dus natuurlijk moet het werkloosheidscijfer dalen , maar daarvoor zal eerst een grondige renovering moeten gebeuren binnen het systeem . Want zolang mensen zomaar kunnen genieten van een uitkering , ook al zijn ze arbeidsgeschikt , zullen ze dat blijven doen . De kink in de kabel moet eruit , de spijkers die tussen de motoren zijn blijven steken moeten weer losgewrikt worden . Als dat niet gebeurt zal de eens zo goed geöliede , op speedtempo draaiende machine uitvallen en stukgaan . En de garantie voor eventuele reparatie zal al lang verlopen zijn .