Er is niets zo vervelend als het niet lusten van koffie . Als theedrinker in hart en nieren moet ik overal waar ik kom een kopje koffie afslaan en vragen of ik mogelijk ook thee zou kunnen krijgen . Starbucks lijkt daar wat op gevonden te hebben : niet-koffie drinkers kunnen hier wel degelijk genieten van een heerlijke Café Mocha , Caramel Macchiato of wellicht een Frappuccino . Starbucks biedt voor ieder wat wils : zowel de zoetekauwen , liefhebbers van de sterkste espresso of bijzondere koffiebonen zijn aan het juiste adres . En goed nieuws voor degenen die nog niet overtuigd zijn : ook heerlijke variaties chocolademelk en theesoorten zijn in het assortiment opgenomen .