In mijn tijd was het anders ' O tempora , o mores ! ' Toen Cicero het meer dan 2000 jaar geleden deed , waren er wellicht al voor hem geweest die het ook gedaan hadden . Klagen over de zeden van de jongere generatie is niet nieuw . Elke generatie groeit op onder andere omstandigheden dan de vorige en past zijn normkader daaraan aan . Dat jongeren er andere sociale normen op na houden , is dus niet verwonderlijk . In de afgelopen decennia groeiden kinderen met steeds meer vrijheid op en toch zogde dat bij de huidige jonge generatie vaak voor strengere normen . De zeden verloederen niet zomaar , de nieuw verworven vrijheid werkt namelijk op een andere manier ook normerend . Voor de oudste generatie , die van de zestigers en ouder , bestond er een tamelijk stabiel normkader . Dat kader was sociaal geregeld en was vaak nog ingegeven door katholieke waarden . De grenzen waren duidelijk afgebakend , maar daarbinnen was veel mogelijk . Als we kijken naar wat de oude generatie als sociaal onaanvaardbaar ervaart , zien we nog daar nog duidelijke restanten van . Zij vinden goede manieren in traditionele zin erg belangrijk . Spugen in het openbaar is iets wat jongeren vandaag ook niet goedkeuren , maar ze reageren er niet zo afkeurend op als de oudere generatie . Het is opmerkelijk dat de jongste en de oudste generatie vaak tegenovergestelde normen hanteren . De generaties van de dertigers , veertigers en vijftigers zitten er tussenin . Zij groeien op onder toenemende welvaart die toenemende vrijheden met zich meebrengt . De traditionele opvoeding die hamert op welgemanierdheid en blinde gehoorzaamheid veliest steeds meer van haar populariteit . Er komt een nieuwe dynamiek in het waardensysteem . Deze generaties schuiven het autoritaire normbestel aan de kant en er ontstaat een democratisch proces waarbij nieuwe waarden in de steigers komen te staan . Dat gebeurt duidelijk onder invloed van een veranderende leefwereld . De toenemende intolerantie ten aanzien van racistische uitspraken is daar een goede indicator van . De wereld wordt kleiner . De jongste generatie vormt het voorlopige eindpunt in deze evolutie naar een nieuw waardensysteem . Zij houden er dan ook vaak strengere normen op na dan de generaties die aan hen voorafgaan . Het nieuwe kader is gebaseerd op moderne inzichten en stapt af van al te conservatieve denkbeelden . Terwijl spugen oogluikend wordt toegestaan , is roken en drinken voor zwangere vrouwen dan weer absoluut verboden . Voor de gemiddelde zestigplusser vormt dat laatste dan weer geen probleem . Het oude normkader heeft alle relevantie verloren . Onder invloed van nieuwe wetenschappelijke inzichten creëren jongeren hun eigen waarden . De maatschappelijke vrijheden brengen ook verantwoordelijkheden mee . Jongeren vullen die misschien op een andere manier in dan mensen uit vorige generaties , maar ze zijn in hun normbesef wel erg streng . Belangrijk is dat die normen ook dynamisch blijven . Een stijf en beperkend kader is niet meer houdbaar in een wereld die steeds sneller verandert . Jongeren zijn nog gevoeliger dan andere generaties voor deze veranderingen . Zij houden de vinger aan de pols en begrijpen best welke waarden vandaag en in de toekomst het accuraatst de steeds veranderende leefomstandigheden en bijhorende problemen kunnen opvangen . Het zou dus vekeerd zijn de morele vrijheden terug te gaan inperken . Toekomstige generaties verdienen het krediet om zelf een normkader te scheppen naar hun eigen aanvoelen . Wat niet wil zeggen dat oudere mensen hun waarden zomaar overboord moeten gooien . Hun wijsheid is nodig om in dialoog te gaan met jongeren en hen te sturen bij het vormgeven van hun ideeën . Al is het maar om zich ergens tegen af te zetten . Dat is en blijft dus nog steeds de taak van oudere generaties . En als ze het allemaal zo knap kunnen verwoorden als Cicero toen hij in zijn tijd het debat aanging , zal dat zelfs een erg interessante discussie worden !