Werkloosheidsuitkeringen moeten beperkt worden in tijd De verkiezingsuitslag van vorige week drukte wel heel erg zijn stempel op de visie van het sociaal beleid in België . Ongeveer vierenzeventig procent van de bevolking is akkoord met de stelling dat misbruiken de sociale zekerheid in België zullen bedreigen . Klopt het , dat de benutting van de sociale zekerheid een facelift kan gebruiken ? Overdrijft de Belgische regering niet ? Als we kijken naar de werkloosheidscijfers en de aanpak hiervan , blijkt dat er wel degelijk iets moet gebeuren . We kunnen niet op dezelfde manier gebruik maken van het sociaal beleid zoals we dat deden twintig jaar geleden . Wat is het plan van de regering om dit op te lossen ? Volgens de politieke partij NVA zou je geen recht mogen verwerven op een eindeloze werkloosheidsuitkering , zonder hier ooit iets voor gedaan te hebben . Ethisch gezien is dit standpunt correct en fair tegenover de beroepsbevolking . Reeds verschillende partijen zijn akkoord dat de uitkeringen in de toekomst exponentieel zullen dalen . Enerzijds willen sommige partijen dit doen door de werkloosheidsuitkeringen te beperken in tijd . Dit effect merk je onder meer bij NVA en Open VLD . Anderzijds kan de werkloosheidsvergoeding an sich beperkt worden , waar CD&V voor staat . Tenslotte spreekt SP A zich uit over het weigeren van een aanbieding . Volgens hen zou je dan geschorst worden . Dit is wel erg veralgemenend . NVA speelt hier gedetailleerder op in door de werkloosheidsuitkeringen af te nemen van de personen die een ' passende ' job weigeren . Al deze maatregelen kunnen best een positieve en reddende verandering teweeg brengen , maar wat met de jongeren ? Studenten die pas afgestudeerd zijn , vinden het zeer moeilijk om een degelijke job te vinden . Uit cijfers blijkt dat België met een jeugdwerkloosheidsgraad van net geen twintig procent zit . Dit aantal stijgt meer en meer doordat de regering Di Rupo ijverde voor een langere arbeidsduur . Schuiven we het daarmee niet allemaal op de lange baan ? Hoe vaak krijgen jonge sollicitanten wel niet te horen " Sorry je hebt te weinig ervaring " ? Mijn vraag is : " hoe raken jongeren dan aan een leuke baan ? " Veel gestelde vragen waar we geen pasklaar antwoord op hebben . Momenteel kiezen werkgevers de makkelijke weg door ervaren werknemers te kiezen . Dikwijls eindigt dit met een ' verouderd ' bedrijf waar geen frisse wind door waait . Uiteindelijk weten we allemaal dat dit resulteert in burn-outs en werkoverlast bij de ervaren werknemers . Werkgevers zou beter ondersteund en begeleid moeten worden zodat jongeren meer kansen krijgen en hun diplomawaarde niet hoeft te dalen . Een tweede probleem dat kan opduiken voor jongeren is de afschaffing van de wachttijduitktering . Dit impliceert dat jongeren financieel in een zeer zwakke positie terecht komen . De graad van solidariteit is hier ver te zoeken . De regering behandelt de ' toekomst ' van dit land niet optimaal en zuigt de oudere beroepsbevolking uit . De werksfeer zal er alleen grimmiger door worden . Niets is blijvend , behalve verandering . De maatschappij verandert en heeft dus andere en gerichte noden . De werkloosheidsuitkeringen dienen dringend beperkt te worden in tijd en geld . Daar kunnen we niet om heen . De regering kan echter niet ' deur-aan deur'-gewijs controleren of jij al dan niet te lang ' profiteert ' van de sociale zekerheid . Ze kan er enerzijds wel voor zorgen dat de gemiddelde beroepsbevolking strenger wordt gecontroleerd . Anderzijds hebben we er baat bij om de zwakke groepen ( 50-plussers en jongeren ) beter te begeleiden . Er moet een betere en snellere uitstroom van oudere werknemers op gang komen , zodat jongeren sneller aan de slag kunnen . Alleen op deze manier kunnen we met een gerust gemoed kijken naar de toekomst en zal iedereen zich meer gewaardeerd voelen .