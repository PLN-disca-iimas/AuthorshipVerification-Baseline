" Iedereen met een goed cv kan aan een job geraken " zei Bart de Wever van NV-A enkele weken geleden in een interview . Hij pleitte voor de beperking in tijd van de werkloosheidsuitkering . Deze uitspraak heeft heel wat ophef veroorzaakt : verschillende werklozen voelden zich aangevallen en ook beledigd . Zelfs andere partijen zoals SP.A en Groen ! hebben van zich laten horen . Ze benadrukten dat ze het niet met Bart de Wever eens zijn . En toch ligt België ver verwijderd van de Europse werkgelegenheidsdoelstelling om tegen 2020 75% van de bevolking aan het werk te krijgen . Als België het dus niet goed doet op vlak van werkgelegenheid , is het dan geen logisch besluit om de periode waarin men recht heeft op werkloosheidsuitkeringen te verkleinen ? Ten eerste lokt een werkloosheidsuitkering zonder tijdslimiet misbruik uit . De uitkering zelf is geen problematisch gegeven want een werkloos iemand kan naar een nieuwe baan zoeken zonder zichzelf in de schulden te werken . Maar er zijn mensen in onze maatschappij die leven van die maandelijkse uitbetaling : ze gaan solliciteren en dwarsbomen de sollicitatie waardoor ze de job niet krijgen . Wat ze dan wel krijgen is aan het eind van de maand een bedrag op hun rekening gestort . Dit proces herhaalt zich steeds opnieuw waardoor deze mensen nooit meer moeten gaan werken en toch hun boterham verdienen . Een tijdslimiet op die maandelijkse uitbetaling zou deze situatie oplossen : je bent verplicht om een job te zoeken omdat je anders zonder werk én zonder uitkering zit . Ten tweede draait de belastingbetaler op voor het misbruik van het huidige uitkeringssysteem . Hoe meer mensen gebruik en misbruik maken van de bijstand , hoe meer belastingen er betaald moeten worden . Niet veel mensen zullen bezwaren maken tegen het meebetalen van andermans werkloosheidsuitkering omdat je zelf recht hebt op maandelijkse bijstand wanneer jij ooit werkloos zou zijn . Dan betalen andere mensen jouw uitkering . Maar niemand wil betalen voor mensen die misbruik maken van het systeem aangezien de misbruikers geen belasting betalen . Dit betekent dat als jij werkloos wordt , zij niet voor jouw uitkering betalen . Waarom zou jij dan wel voor hun uitkering betalen ? Het toepassen van een tijdslimiet zou het aantal misbruikers van het systeem kunnen verkleinen en als gevolg zo ook de belastingdruk op de werkende mens . Ten derde zorgt dit er ook voor dat vluchtelingen uit andere landen zich aangetrokken voelen tot België . Wederom is dit gegeven op zich niet problematisch aangezien iedereen recht heeft op een thuis . Het is wel problematisch dat mensen niet naar België komen om te werken maar om te genieten van een uitgebreid uitkeringssysteem . Er komen steeds meer en meer vluchtelingen naar België die enkel misbruik willen maken van dit systeem . Zo komt er meer druk te staan op de belastingbetaler . Wederom verplicht een tijdslimiet mensen , in dit geval buitenlandse vluchtelingen , werk te zoeken . Ten vierde kan dit er ook voor zorgen dat jongeren sneller op de arbeidsmarkt belanden . België heeft een jeugdwerkloosheidsgraad van net geen 20% . Dit hoge cijfer kan mogelijk worden verklaard door het feit dat jongeren zeer kieskeurig zijn geworden : iedereen wil de perfecte job . Door bijstand te ontvangen , krijgen deze jongeren ook de kans om te zoeken naar een goede baan . Maar als je geen tijdlimiet op die bijstand zet , zullen de jonge werkkrachten zich niet haasten om de arbeidsmarkt te betreden maar juist nog langer wachten totdat die perfecte job verschijnt . De tijdslimiet zou ervoor kunnen zorgen dat jongeren na hun opleiding sneller gaan werken . Dit zou dan weer positieve gevolgen hebben voor het uitkeringssyteem en de belastingbetaler . Als conclusie heeft het toepassen van een beperking in de tijd van werkloosheidsuitkeringen niets dan positieve gevolgen : minder misbruik van het systeem door autochtonen en buitenlandse vluchtelingen , meer participatie van de jeugd en dit alles ten goede van de belastingbetaler . Het gaat misschien niet zozeer om wie hoe hard moet werken voor hoeveel geld , maar het gaat om verantwoordelijkheid : het is een spel van geven en nemen . Wanneer je neemt is het dan ook je eigen verantwoordelijkheid om dat terug te geven . Jammer genoeg bezitten niet alle mensen deze verantwoordelijkheidszin en moet het worden opgelegd met een regel .