Voetbal is internationaal een zeer geliefde sport . Het is een echte volkssport , waarbij mensen volledig kunnen opgaan in het spel . Dat is zeer duidelijk te merken bij de belangrijke wedstrijden waar het gezang , geschreeuw , getoeter en gefluit van de toeschouwers meermaals weergalmt in de stadions . Dat alleen al maakt het de moeite waard om profvoetballer te worden . De overweldigende sfeer en de hevige supporters in de gevulde stadions bezorgen de spelers ongetwijfeld verschillende kippenvelmomenten in hun leven . Toch verdienen deze topvoetballers naast veel liefde van hun supporters ook nog eens exorbitante bedragen , waarvan je achterover valt bij het lezer van de nullen waar maar geen einde aan lijkt te komen . Nu kunnen we ons de vraag stellen of deze gigantische bedragen eigenlijk wel rechtvaardig zijn ? Waarom zouden voetballers miljoenen verdienen , terwijl topsporters die gespecialiseerd zijn in een andere sport een normaal loon verdienen ? Komt bovendien de liefde zelf voor het voetbal hierdoor niet in het gedrang ? Het is algemeen geweten dat in de voetbalwereld enorme bedragen de ronde doen , niet alleen in de verschillende voetbalclubs , maar ook de spelers zelf verdienen een aardige duit . Wat zij hiervoor moeten doen is zoveel mogelijk wedstrijden winnen en op die manier zo hoog mogelijk op de ranking komen te staan . Eigenlijk is dit net hetzelfde als wat andere topsporters doen . Toch is er een duidelijk onderscheid tussen enerzijds topvoetballers zoals Ronaldinio die miljoenen per jaar verdienen en anderzijds hoogspringers zoals Tia Hellebaut wiens loon niet hoger is dan een gewone ambtenaar . Toch leiden zij grotendeels hetzelfde leven . Zo hebben ze op jonge leeftijd enorme obstakels moeten trotseren om aan de top te geraken . Ze zijn in aanraking gekomen met een verlammende druk om te presteren , die ook de nodige stress met zich meebracht . Ongetwijfeld zijn ze daarbij in aanraking gekomen met zware blessures die een bedreiging vormden voor hun verdere carrière . Het leven van een topsporter ziet er met andere woorden grotendeels hetzelfde uit , namelijk doen waar ze goed in zijn , hun sport . Het grote verschil waardoor de ene meer verdient dan de andere , is dat de ene toevallig uitblinkt in een populaire sport die voor de nodige spektakel zorgt en waar de mensen een algemene voorliefde voor koesteren , terwijl de andere een minder opwindende sport beoefent , maar waar wel andere aspecten zeer intrigerend zijn . Zo is er de uiterste concentratie en precisie die hoogspringers moeten bezitten om over een bepaalde hoogte te springen . Dit zorgt ook voor de nodige spanning en inleving bij de toeschouwers . Bovendien is er de ludieke , maar toch elegante aanloop alvorens te springen . Desondanks mag het niet baten en is de ene sport geliefder en bekender dan de andere en dit heeft natuurlijk ook de nodige invloed op het loon van de beoefenaars . Topvoetballlers bezitten ongetwijfeld een pure passie voor hun sport , anders zouden ze zo 'n strak , gedisciplineerd leven niet uithouden en hadden ze in hun leven wel andere keuzes gemaakt , waarbij ze meer zekerheid hadden gehad naar de toekomst toe . Er zijn er immer niet veel die de top bereiken . Desondanks kunnen we onmogelijk spreken van rechtvaardigheid wat betreft hun loon . Zulke bedragen zijn gewoonweg niet te verantwoorden , zeker niet als andere topsporters maar een habbekrats verdien in vergelijking met het inkomen van een professionele voetballer ! We kunnen dus eigenlijk besluiten dat een voetballer zowel de passie bezit die een andere sportman ook heeft , maar daarbij verdient hij ook nog eens gigantische bedragen . Een topvoetballer heeft met andere woorden zowel de passie als de poen !