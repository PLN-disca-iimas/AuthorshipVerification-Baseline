Het werkloosheidssysteem staat wankel De kranten berichten dagelijks over de vele faillissementen in ons land . Het aantal werklozen loopt hoog op , maar het aanbod van werk stijgt niet mee . Mensen zijn genoodzaakt een beroep te doen op een langdurige overheidssteun . Kan de regering die grote kost wel blijven dragen ? Bedrijven moeten zogenaamd ' herstructureren ' . Eigenlijk bedoelen ze hiermee dat er ontslagen zullen vallen . 8% van de beroepsbevolking is werkloos en maar liefst 20% van de jongeren zit zonder job . De nieuswberichten liegen er niet om . Na jarenlange dienst , belanden werknemers weer op de arbeidsmarkt . Vele solliciaties volgen zonder resultaat . Maar ook jongeren die pas afgestudeerd zijn , vinden moeilijk werk . Furstrerend als je veel te bieden hebt en gemotiveerd bent om aan de slag te gaan . Net in die tijden van crisis wil de overheid de werkloosheidsuitkering beperken in tijd . Veel onbegrip bij wie zonder werk zit . Kan je iemand zomaar zijn uitkering wegnemen na enkele jaren ? Of zijn daar misschien wel grondige redenen voor ? Werkloosheidsuitkering onder de loep Een werkloosheidsuitkering is een basisrecht en een vorm van solidariteit . Het moet werklozen helpen te voorzien in de basisbehoeften . Een job zoeken kost daarenboven tijd en dat moet werklozen ook gegund worden . Maar wat als een werkloosheidsuitkering niet langer tijdelijk is ? België heeft zware klappen gekregen van de economische crisis en ons land is volop bezig aan herstel . Naast het hoge werkloosheidscijfer blijven mensen steeds langer werkloos . Er staat bovendien geen limiet op een werkloosheidsuitkering waardoor het een grote kost vormt voor de overheid . De overheid moet besparen en wil dit probleem aanpakken . Zo kwam er onlangs een nieuw voorstel dat de werkloosheidsuitkering wil beperken in tijd . Na een aantal jaren valt dus de overheidssteun weg ongeacht of je een nieuwe job hebt gevonden of niet . Misbruik De overheid heeft goede reden om de werkloosheidsuitkering te beperken . Financieel wordt het simpelweg ondraaglijk . Daarnaast maken vele werklozen misbruik van het werkloosheidssysteem door bijvoorbeeld geen moeite te doen om werk te zoeken . Eigenlijk leven zij jaren op kosten van de staat . Kosten die de regering beter had kunnen besparen of had kunnen investeren in nuttigere zaken . De regering wil misbruikers eruit halen door na enkele jaren de uitkering stop te zetten . Het moet hen wakker schudden zodat ze voortaan wel naar werk zoeken . Maar vergeet de overheid niet dat er ook mensen zijn die wel actief een nieuwe baan zoeken ? De nieuwe maatregel scheert alle werklozen over dezelfde kam . Op die manier dreigen er mensen in armoede te raken omdat ze geen financiële steun meer krijgen . Als de nieuwe maatregel er komt , moet ze worden uitgebreid . Via een grondige individuele begeleiding moeten werklozen geholpen worden in de zoektocht naar een job . Bovendien moeten de begeleiders de situatie per individu voldoende opvolgen zodat misbruikers gevat kunnen worden . Na langdurig misbruik kan de overheid dan de uitkering intrekken . Maar als iemand zijn uiterste best doet om aan werk te raken , is het onmenselijk die persoon een uitkering te ontzeggen . Zonder die finaciële steun zouden meer mensen onder de armoedegrens raken en dat kan absoluut niet de bedoeling zijn . Niemand wil dat , naast het werkloosheidscijfer , nu ook het armoedepercentage zou verhogen . Beperken in tijd of niet? Dat er iets schort aan het werkloosheidssysteem is nu wel zeker . Welke maatregel de overheid zal invoeren , staat nog niet vast . De hevige discussies en het grote ongeloof bij werklozen , tonen dat niet iedereen het eens is . De werkloosheidsuitkering beperken in tijd is goed voor misbruikers , maar werklozen die actief zoeken naar werk mogen daar niet voor boeten .