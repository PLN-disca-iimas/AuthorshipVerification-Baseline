Dromen van geluk Het levensdoel van ieder mens is om gelukkig te zijn . De ene wil avontuur , de ander huisje-tuintje-beestje . Het doet er niet toe wat we doen , zolang het ons tevreden stelt . Bereiken we daarmee ons doel ? Uit een onderzoek naar het geluk bij Vlamingen waaraan 2694 personen deelnamen , zijn de cijfers minder positief dan vorig jaar . In 2013 waren 54% van de Vlamingen gelukkig , iets meer dan de helft dus . Maar nu , in 2014 , is dat maar 46% . De deelnemers zijn blijkbaar minder gelukkig . Dat dalende geluk heeft verschillende oorzaken . De eerste is groeiende onzekerheid . Meer en meer verliezen mensen hun zelfzekerheid , hoogstwaarschijnlijk door de invloed van de media op de samenleving . Elke dag kom je in contact met posters van magere vrouwen en beelden van gespierde mannen . Zeker als je zelf niet zo 'n lat bent en wel vormen hebt , zijn die confronterend . Niet enkel televisie en reclame zijn op dat vlak koplopers . Magazines helpen met het creëren van het hedendaagse ideaal : ze promoten dieetprogramma's en trainingsschema's , ze geven informatie over welke make-up het best foutjes verdoezelt en in welk kleedje je lichaam het slankst lijkt . Maar niet alleen dat ideaalbeeld maakt ons minder gelukkig , ook de veelbesproken economische crisis geeft een duwtje in de verkeerde richting . Veel mensen zijn het laatste jaar hun job verloren , denk maar aan Ford Genk . Zij willen of moeten allemaal opnieuw aan de slag , alleen is dat een probleem . Personen die al jaren voor hetzelfde bedrijf werken , zijn vaak al een jaartje ouder . Dat maakt het voor hen moeilijker om iets nieuws te vinden . Bedrijven krijgen dan wel premies om anciens te werk te stellen , toch is het een knelpunt . Positieve zaken zoals de ervaring die die oudere werknemers al hebben , worden blijkbaar minder belangrijk geacht . Een andere kant van de economische crisis is dat er minder vacatures gecreërd worden en op die manier net afgestudeerden niet zo gemakkelijk een job vinden . Het gevolg daarvan is een nog andere oorzaak van de daling van geluk bij Vlamingen : werklozen krijgen een grote sociale controle waardoor ze minder gelukkig zijn en ze zijn afhankelijk van de sociale steun voor onder andere hun uitkering , maar die steun is geen zekerheid meer . Wat ons wel gelukkig maakt , zijn familie en vrienden . Zij praten met je over plezier of over problemen , zij staan elk moment klaar om te helpen , zij zijn je houvast . Daarnaast zorgt een goede job voor meer geluk : collega's kunnen vrienden worden , werk zorgt voor structuur en het verdient . Want ook al maakt geld zogezegd niet gelukkig , het maakt je leven alleszins gemakkelijker . Die welvaart zorgt voor meer vrijheid . Je bent minder afhankelijk van anderen en kan bijvoorbeeld op vakantie gaan , wat voor ontspanning zorgt ( interpreteer ontspanning zoals je zelf wil ) . Of die vakantie plaatsvindt waar het mooi of slecht weer is , dat doet er niet toe . Hoewel veel mensen er toch blijer uitzien als het zonnetje schijnt , zou het niets met geluk te maken hebben . Een andere zaak die ons gelukkiger zou kunnen maken , is verhuizen naar het Noorden . Want hoe noordelijker je woont , hoe gelukkiger je bent . Daar zijn 8,2 op 10 mensen gelukkig , terwijl dat er in België 7,3 op 10 zijn . Naar Amerika verhuis je daarentegen best niet . Ondanks ' the American dream ' zijn ze aan die kant van de wereld minder tevreden dan Europeanen . Eigenlijk is het zo slecht niet in ons landje , wij staan namelijk op de achtste plaats in de Internationale Geluksindex . Als je rekent dat 100.000 mensen uit 90 landen daaraan deelnemen , is de achtste plaats heel goed . Je hoeft dus niet te verhuizen om het geluk te zoeken . Hoewel er heel wat zaken zijn die ervoor zorgen dat de mens in het algemeen niet gelukkig is , zoekt hij toch naar vreugde en plezier . Daarbij helpen familie en vrienden , zij zijn in elk geval heel belangrijk . Als we focussen op het positieve en genieten van het leven , dan kunnen we het geluk misschien wel op eigen houtje vinden . Indien we onze kans op Aarde hebben verkeken , kunnen we waarschijnlijk nog wel eentje wagen in het Paradijs .