Nu er wegens de financiële crisis steeds meer directies in opspraak komen , valt het extra op hoe weinig vrouwelijke leden die directies uiteindelijk tellen . Het glazen plafond lijkt dikker dan ooit en nu rijst de vraag hoe dat kan worden doorbroken , liefst zonder hakbijlen . Het probleem begint al aan de basis . Vroeger was het verboden voor een getrouwde vrouw om nog langer te werken ; ze moest vanaf dat moment voor de kinderen zorgen , het huishouden doen en ervoor zorgen dat het eten klaar was wanneer manlief thuis kwam van zijn werk . Ook latere generaties vrouwen bleven thuis om het huishouden te doen . Veel meisjes hebben op die manier hun moeders nooit op de arbeidsmarkt gezien en qua voorbeeld kan dit tellen : ze worden al op jonge leeftijd geleerd dat ze niet hoeven te gaan werken omdat hun man later toch voor hen zal kunnen zorgen . Voor jongens geldt het omgekeerde : zij moeten gaan werken , want zij moeten later met succes hun gezin kunnen onderhouden . Rolpatronen zijn dus beslissend en het is bekend hoe moeilijk het is om die te veranderen . Als vrouwen dan toch aan een carrière beginnen , dan moeten ze vaak afrekenen met discriminatie , die soms zelfs overloopt in seksuele intimidatie . In een welvarend en westers denkend land als België zijn nog steeds bedrijven die vinden dat ze mannen voor hetzelfde werk meer moeten betalen dan vrouwen . Ook worden vrouwen die zich ergens in vastbijten al heel snel als bitch bestempeld , terwijl mannen eerder de titel " ambitieus " of " gedreven " krijgen . Een goed voorbeeld hiervan is Linda de Win die bestookt werd met haatberichten toen ze meedeed aan de televisiequiz De slimste men een paar jaar geleden . Ambitie wordt bij vrouwen dus klaarblijkelijk helemaal niet geappreciëerd en dat is nu net wat nodig is voor een carrière . Soms blijft het bij gemene opmerkingen , maar er zijn genoeg gevallen bekend waarin mannen verder durven gaan dan dat . Sommige waren zelfs werkzaam bij de voormalige BRT , wat toch een overheidsinstelling was . Je moet als vrouw dus al stevig in je pumps staan om in zo 'n mannenwereld mee te draaien . Een momenteel veel geopperde oplossing is het opleggen van quota's aan bedrijven . Zo wilt de overheid proberen om toch ook een minimum aan vrouwen in topfuncties te krijgen . Aan de ene kant is dit een goed idee , want zo zijn er natuurlijk voorbeelden om het rollenpatroon mee te doorbreken , maar aan de andere kant vinden veel vrouwen die quota's kwetsend . Ze willen dankzij hun eigen talent en verdienste een plaatsje aan de top krijgen en niet omdat ze vrouwen zijn . De vrouwen die dat kunnen zeggen zijn niet talrijk , maar ze bestaan wel en openen de deur voor andere vrouwen ; Vrt-baas Ingrid Lieten , Angela Merkel en Hillary Clinton zijn bekende namen , maar ook Coca Cola Belgium heeft een vrouwelijke CEO en de linkerhand van de burgemeester van Antwerpen , Bart de Wever , is een vrouw . Een effectieve oplossing is een oplossing die een mentaliteitswijziging op gang brengt en komaf maakt met de rollenpatroonproblematiek . In feite zijn we daarbij al goed op weg . De invoering van het vaderschapsverlof bijvoorbeeld , was al een beslissende stap vooruit . Het vaderschapsverlof doet mensen beseffen dat ook vaders betrokken mogen zijn bij de opvoeding van de kinderen en bij uitbreiding het huishouden . We kunnen in licht van dit idee een voorbeeld nemen aan de Scandinavische papa's . Die staan ondertussen al bekend om hun huishoudelijk werk . Ook mini-jobs zouden een goede oplossing zijn , want zo gaan vrouwen toch werken en geven ze dus een goed signaal naar hun kinderen . Uiteindelijk is het dus vooral een kwestie van rolpatronen die vrouwen tegenhoudt om carrière uit te bouwen . Moeders moeten hun dochters laten zien dat je als vrouw evengoed kan gaan werken en mini-jobs zouden hen daarbij kunnen helpen . Mannen daarentegen moeten juist minder ambitieus worden , door bijvoorbeeld op vaderschapsverlof te gaan en vooral te stoppen met discriminerend gedrag en zulke opmerkingen . Geen hakbijlen nodig dus , voor dat glazen plafond .