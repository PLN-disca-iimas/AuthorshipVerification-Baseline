Door de ongekende groei van nieuwsbronnen en de opkomst van het internet in het begin van deze eeuw , is het voor de hedendaagse nieuwsverslinder zeer gemakkelijk geworden om kostenloos informatie in te winnen . Hierbij kunnen we kanttekeningen plaatsen . Leidt de toegenomen concurrentie tussen nieuwsbronnen bijvoorbeeld tot een hogere kwaliteit ? Wordt een groter deel van de bevolking bereikt doordat de informatie gratis is ? En is het nieuws tegenwoordig oppervlakkiger en luchtiger dan voorheen ? Waar mensen vroeger het nieuws elke dag via de krant en het journaal meekregen is dat nu verleden tijd . Door het aanbod van honderden nieuwswebsites , smartphone-applicaties , gratis kranten en nieuwsprogramma's op televisie , word ik af en toe onverdonderd door de toevoer van informatie . Ik hoef daarvoor niet te betalen , maar is dat wel wat ik wil ? Opkomst digitale tijdperk We leven tegenwoordig in een digitale wereld . Door de exponentiele ontwikkeling van het internet barst het van de informatieve websites . We lezen niet meer het nieuws van gisteren in de krant van vandaag . Informatie kent geen tijd meer , het vernieuwd zich elke minuut . We hebben een transitie gemaakt naar een constant vernieuwend informatiesysteem . Digitale nieuwsbronnen nemen informatie over en vullen deze aan . Een voorbeeld daarvan is het non-profit initiatief Wikipedia , waar iedereen informatie kan toevoegen en wijzigen over een bepaald onderwerp . Het verzameld kennis , en het is een seconde later beschikbaar voor iedereen met toegang tot het internet . Kwantiteit versus kwaliteit Door de toename van de - met name - gratis informatievoorzieningen , is het de vraag of de toename in kwantiteit tot op heden heeft geleid tot de toename van kwaliteit . Zoals ik in de bovenstaande alinea al beschreef , nemen diverse nieuwsbronnen het nieuws van elkaar over . Doordat er geen betalende klanten zijn , is er geen budget om zelf de feiten te controleren . Gaat het om objectieve of gekleurde informatie ? Is het wel duidelijk wie de oorspronkelijke bron is ? Een voorbeeld van de blindelingse overname van informatie werd eerder dit jaar gegeven door een Nederlands televisieprogramma . In het programma schreven ze een uit de duim gezogen nieuwsbericht , die een uur later werd opgepakt door een nieuwsbron . Door het zogenoemde sneeuwbaleffect verschenen er een dag later tientallen nieuwsberichten op verschillende websites , allemaal gebaseerd op dat foutieve persbericht . ' Vers van de pers ' versus achtergronden Het informatiesysteem waarvoor niet betaald wordt , heeft de focus gelegd op snelheid . De toegenomen concurrentie zet de budgetten van redacties op scherp . Er is geen tijd en geld voor een gedegen onderzoek naar de feiten . Er zijn geen buitenlandse correspondenten die dichtbij de mensen in conflictsituaties staan en er is geen tijd en ruimte voor de achtergronden van een kwestie . Daarintegen word ik wel overspoeld door de hoeveelheid informatie . Zo weet ik precies welke filmsterren recentelijk met elkaar getrouwd zijn , welke volkszanger een poliep in zijn stembanden heeft en in hoeverre een actrice uit Hollywood plastische chirurgie heeft gehad . Deze informatie maakt me blind voor belangrijke informatie . Zo zou ik bijvoorbeeld meer willen weten over de achtergronden van de situatie tussen Noord - en Zuid-Korea . Hoe staan deze verhoudingen ? Wat doen de bondgenoten ? Wat laat de geschiedenis ons zien ? Betaalde nieuwsbronnen kunnen me deze informatie wel verschaffen . Zo heeft het NOS journaal , indirect betaald met belastinggeld , wel journalisten in het buitenland . Een ander voorbeeld is het betaalde initiatief ' De Correspondent ' , gestart door een collectief aan schrijvers en wetenschappers , die nu eindelijk tijd hebben om dieper te graven naar de waarheden . Conclusie Informatie moet gratis verkrijgbaar zijn . Het verhoogt de kennisgraad onder de mensen in een land . Dit kan bijvoorbeeld het wederzijds begrip vergroten voor maatschappelijke kwesties , doordat ze andere etnische groepen beter begrijpen . Het biedt educatieve kansen , niet alleen voor studenten , maar voor iedereen . Het is niet meer nodig om een boek te kopen ; de informatie is zo gevonden op het internet . Toch ben ik wel van mening dat het zeer nuttig is om te betalen voor informatie van hoge kwaliteit . Dit opent de deuren voor redacties om meer onderzoek te doen naar de achtergronden van kwesties , uitgebreide kritische interviews te doen en geen hapklare opiniestukken te hoeven schrijven . Daar wil ik gerust voor betalen .