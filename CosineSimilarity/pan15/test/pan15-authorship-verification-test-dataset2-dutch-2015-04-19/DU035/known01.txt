Captain America : The First Avenger is , zo moet ik jammer genoeg toegeven , een van de enige recente Marvel films die mij niet kon bekoren . Hoewel er duidelijk een groot budget werd uitgetrokken voor deze film , werd er dan weer zichtbaar minder aandacht besteed aan het verhaal . Dit leidt uiteindelijk tot een film die wel wil , maar niet kan . Chris Evans doet een zeer verdienstelijke job als Captain America . De film is allereerst een ‘ origin story ’ en vertelt dus het verhaal over hoe Steve Rogers , een magere jongen uit Brooklyn , uiteindelijk tot de Captain America uitgroeit die we kennen . Dit wordt goed vertolkt door Evans . Ook Sebastian Stan en Hayley Atwell als respectievelijk Bucky Barnes en Peggy Carter zijn een goede keuze . De fout ligt duidelijk niet bij de acteurs , maar wel bij regisseur Joe Johnston . Want waar de meeste Marvel films spannend zijn , is The First Avenger voorspelbaar en bij momenten zelfs saai . Zelfs de slechterik van dienst , the Red Skull ( Hugo Weaving ) , kan de film niet redden . Misschien kan Captain America : The First Avenger zorgen voor een avondje entertainende cinema , maar dan ook niets meer .