Sam , een twintigjarige kerel , wandelt naar huis na een avondje stappen met zijn vrienden . Plots wordt hij langs achteren besprongen door enkele jongemannen . Ze slaan en stampen Sam . Ze laten hem hevig bloedend achter op het donkere voetpad terwijl ze lachend wegrennen . Waarom hebben deze mannen Sam aangevallen ? Omdat Sam homoseksueel is . We zijn inmiddels 2013 en er verschijnt bijna elke week in het nieuws een nieuw geval van homohaat . Steeds vaker worden onschuldige mannen het doelwit van meestal andere mannen die het niet kunnen verdragen dat zij een andere seksuele geaardheid hebben . Als dat geen daad van onverdraagzaamheid is . Waarom is iemand eigenlijk tegen homo's ? Het zijn gewoon mensen zoals jij en ik . Enkel hun seksuele voorkeur verschilt van dat van de gemiddelde mens . Als je toch een probleem hebt met homo's moet je ervoor zorgen dat je er geen in je vriendenkring hebt . Je moet ze dus vermijden . Zo simpel is dat . En hou gewoon je afkeer ervan voor jezelf . Waarom moet er dan geweld aan te pas komen ? Als je homo zijn een reden vindt om iemand af te tuigen , is het al ver gekomen . Wat is het volgende ? Iemand in elkaar slaan omdat hij of zij eerst een kind verwekt en dan pas trouwt ? Iemand dus aftuigen omdat hij of zij een ander leven leidt dan dat de traditie het beaamt . Wanneer je vindt dat iemand zich slecht kleedt omdat het het niet in de mode is , ga je toch ook niet zomaar de kleren van zijn lichaam trekken ? Bij wie ligt de schuld van de onverdraagzaamheid ? Je kan de schuld leggen bij de overheid . Of bij ouders die hun kinderen fout hebben opgevoed . Of je kan de onverdraagzaamheid gewoon aan de evolutie van de mens en dus aan nieuwe ontwikkelingen in de maatschappij wijten . We moeten er iets aan doen . Homohaat moet stoppen . Anders zullen jongeren schrik krijgen om uit de kast te komen en gaan ze een ongelukkig leven leiden . Bovendien gaat de reputatie van Europa er niet op vooruit . Mensen van over de ganse wereld veralgemenen de aanvallen van homohaat en concluderen dat Europa zich onverdraagzaam opstelt tegenover andersdenkenden . De negatieve gevolgen daarvan voor onder andere toerisme zullen voelbaar zijn . We moeten zorgen voor een einde van deze onverdraagzaamheid . Ten eerste moet het taboe rond een andere seksuele geaardheid verdwijnen . Dit kunnen de overheid of specifieke instanties doen door sensibiliseringscampagnes op te stellen . Daardoor gaat de bevolking holebi's minder als iets abnormaals aanzien . Daarnaast moet het rechtsysteem erop toezien dat de homohaters niet zonder straf wegkomen en dat ze hun straffen effectief uitzitten . Verder moet de jonge generatie een opvoeding meekrijgen die de juiste waarden en normen hanteert . Kinderen moeten dus leren dat niet iedereen hetzelfde is en dat je de verschillen tussen mensen moet aanvaarden . Het komt erop neer om uw medemens met al zijn aspecten te respecteren . Het is een goede zaak wanneer ook beroemdheden uit de kast komen . Zo heeft onlangs een prominente NBA-speler in de VS als eerste ooit bekend gemaakt dat hij homo is . Dit is een voorbeeld voor homojongeren . Ook voor de mening van andere personen is dit een stap vooruit . Zij zullen een positiever beeld krijgen van homo's . Het staat vast dat homohaat zelfs in deze tijden een veel voorkomend probleem is . Gewelddadigheden tegen homo's zijn schering en inslag en er wordt weinig gedaan om de onverdraagzaamheid tegen te gaan . Overheden en ouders moeten in actie komen om respectievelijk de bevolking en jongeren te sensibiliseren . Dan pas vallen er geen onschuldige slachtoffers meer zoals Sam . Dan pas worden we een samenleving waar nieuwsberichten over zinloos geweld zeldzaam zijn .