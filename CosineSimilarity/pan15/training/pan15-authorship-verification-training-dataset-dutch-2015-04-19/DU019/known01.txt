Kijk eens om je heen . Tenzij je in een examenlokaal zit , zal haast iedereen in je omgeving een gsm en&slash;of laptop bij de hand hebben . De technologisering van de samenleving is een feit . Tegenwoordig kan je altijd en overal aan alle mogelijke informatie die je maar wensen kan , zolang je internetverbinding het maar niet opgeeft . Maar wat met de niet-digitale informatiebronnen ? Overleven de kranten het digitale tijdperk ? De opkomst van het internet en de voortdurende stroom aan kostenvrije informatie die deze biedt , vormen een harde concurrentie voor kranten . De verkoopscijfers van kranten zijn de laatste jaren drastisch gedaald . Minder inkomsten voor de krant heeft als gevolg dat de krantenbazen minder arbeidskrachten kunnen uitbetalen . Een kleiner team betekent meer werk voor de nog aanwezige werkkrachten : de tijdsdruk waartegen de journalisten dagelijks moeten opboksen is aanzienlijk gestegen . Deze strakke deadlines hebben negatieve gevolgen voor de kwaliteit van de artikels ; aan bronnen checken komen journalisten vaak niet toe en ook schrijffouten ontsnappen gemakkelijker aan het oog van de redactie . Dat dit gebrek aan bronnen checken zo nu en dan tot flaters leidt , is onvermijdelijk . Dit is dan weer nefast voor het imago van de krant . Daarbij kunnen de kranten ook niet achterblijven op technologisch vlak : van elke krant bestaat een online-versie en er worden volop nieuwsfeitjes gefacebookt en getweet vanuit de redactie . Of dit de redding van de krant betekent , is nog maar de vraag . Met nieuwsbrieven via mail en dergelijke trekt de krant een nieuw soort abonnees aan . Maar het succes blijft beperkt : er is voldoende gratis online nieuws te vinden , voor wie liever niet betalen wil . Moeten we de klok rond op de hoogte zijn van de laatste nieuwsfeitjes ? Wat is er mis met simpelweg dagelijks de krant te lezen aan de ontbijttafel ? Is het dan zo nodig dat we elke laatste update over een actueel thema onmiddelijk vernemen ? Om nog maar te zwijgen over de absurde feitjes die je op nieuwswebsites steevast onder de rubriek ' meest gelezen ' terugvindt . Het is tijd dat we opnieuw leren informatie te filteren . Wat is belangrijk en wat niet ? Welke bronnen zijn betrouwbaar ? Je zal zien , dan kom je al snel bij de traditionele kwaliteitskranten uit . Bovendien : een fel computerscherm kan toch nooit tippen aan het vertrouwd ritselen van krantenpapier ?