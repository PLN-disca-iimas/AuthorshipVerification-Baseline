Quota slaan de bal mis Hoewel vrouwen in leidinggevende functies onmisbaar zijn , is quota invoeren om dat te realiseren een slechte idee . Eerder dan positief discrimineren is het wenselijk om de heersende mentaliteit , die aan de basis ligt van het probleem , aan te pakken . Vrouwen in bestuursfuncties zijn onmisbaar . Toch is in de grote bedrijven van België niet meer dan 5,2 procent van het bestuur vrouwelijk . In Nederland is de situatie zelfs nog minder genuanceerd . Daar is de top van de administratie volledig mannelijk . Dat is opmerkelijk . McKinsey heeft namelijk een onderzoek gedaan naar de invloed van vrouwelijke bestuursleden in 89 grote Europese bedrijven . Die invloed bleek bijzonder positief . De bedrijven kregen een betere return on investment , een beter operationeel resultaat en zelfs hun aandelenkoers evolueerde positief . Vrouwen zijn dus nodig . Toch is quota opleggen om dat te bereiken een twijfelachtig idee . Ontkenning en discriminatie Voorstanders van zulke quota halen vaak het argument aan dat het de enige mogelijke oplossing is . Ze menen dat ze door een minimum aan vrouwelijke bestuursleden vast te leggen , ze de economie een positieve draai kunnen geven en de concurrentie tussen mannen en vrouwen eerlijker kunnen maken . Dat is een verdedigbaar standpunt . Toch gaan ze zo voorbij aan wat nu werkelijk de oorzaak is van de problematiek . Die problematiek heeft veel meer voeten in de aarde dan ze op het eerste gezicht doet vermoeden . Ze is namelijk gestoeld op een fundamentele , dicriminerende opvatting . Mannen moeten leiders zijn , vrouwen mogen dat niet . Het vastleggen van quota is dus een oplossing die de oorzaak van het probleem erkent , eerder dan die oorzaak openlijk af te keuren . Niet alleen het idee dat aan de basis ligt van quota loopt mank . Ook de gevolgen ervan zijn bediscussieerbaar . Voorstanders lijken te vergeten dat een minimum aan vrouwen een maximum aan mannen impliceert . Is dat dan geen discriminatie ? Als een mannelijke sollicitant meer geschikt blijkt dan een vrouwelijke , mag een bedrijf de man dan niet aannemen ? Vaardigheden moeten de hoofdrol spelen bij het toekennen van functies . Een vrouw kan die vaardigheden bezitten , maar een man ook . Quota zijn een vorm van positieve discriminatie , en zijn dus onmogelijk goed te keuren . Een alternatief dat werkt Toch is een neoconservatieve houding ook geen optie . Door quota af te keuren en geen alternatief aan te bieden , wordt de onrechtvaardige situatie alleen maar in stand gehouden . We moeten naar een eerlijkere verdeling van topfuncties over mannen en vrouwen . Daar zijn twee tactieken voor . Ten eerste is het wenselijk om toch quota in te voeren , zij het dan hele lage . Zo is een vrouwelijk aandeel in het bestuur , anders dan in de Nederlandse administratie , verzekerd , en hebben ook mannen nog meer dan voldoende kansen . Bedrijven kunnen zo het signaal geven dat ze wel degelijk openstaan voor vrouwelijke bestuursleden . Ten tweede is het belangrijk de heersende mentaliteit aan te pakken . Het promoten van meer vrouwelijk bestuur , eerder dan het opleggen van dat bestuur , zal de bevolking doen stilstaan bij de meerwaarde die vrouwen wel degelijk kunnen betekenen voor het bedrijfsleven . We kunnen stellen dat meer topvrouwen absoluut noodzakelijk zijn , maar dat strenge quota meer kwaad dan goed doen . Die maatregel is namelijk niet enkel discriminerend , ze ontkent ook nog eens de basis van het probleem . Veel belangrijker is het om die basis zelf aan te pakken . Vrouwen zijn niet minder geschikt voor topfuncties . De enige manier om de ongelijkheid op te lossen , is de mensen dat doen beseffen . Een bestuur kan enkel werken door vertrouwen in dat bestuur . Quota kunnen dat vertrouwen niet afdwingen , vrouwen die een kans krijgen wel . Geef ze die .