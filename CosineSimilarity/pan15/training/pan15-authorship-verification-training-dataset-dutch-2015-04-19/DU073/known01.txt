De lange maar simpele weg naar geluk Ondertussen is het een alledaags fenomeen , de sleur van het leven . Elke volwassene kent het gevoel wel : van vijf tot negen werken , in de file staan op weg naar huis , het eten klaarmaken , de kinderen helpen met hun huiswerk , . . . Kortom , een zware dag achter de rug hebben en de volgende dag volgt er nog zo een . Voor sommigen wordt dat soms te veel . Elke dag komen er druppels bij in de emmer die steeds meer en meer gevuld lijkt te geraken . Tot er net die ene druppel valt die deze emmer doet overlopen . Misschien is het niet altijd af te lezen op iemands gezicht , maar er zijn veel mensen die zich ongelukkig voelen en het licht aan het einde van de tunnel maar niet te zien krijgen . Maar hoe iemand geluk ontdekt of terugvindt is misschien niet altijd zo moeilijk als het lijkt . Tegenover vorig jaar zijn er in Vlaanderen minder mensen gelukkig en daar zijn verschillende redenen voor . Vooral de status van onze maatschappij speelt een grote rol : groeiende onzekerheid , economische cris , vrees voor minder sociale steun , . . . Het zijn de politici die onze redders zouden moeten zijn en het is dan ook niet voor niets dat er bij de verkiezingen zoveel aandacht uitgaat naar sociale zekerheid en een nieuw beleid voor economie . De Vlaamse bevolking probeert zijn stem te laten gelden omdat ze niet gelukkig zijn met de manier waarop ze nu moeten leven . Ze hopen op een redding door nieuwe politieke ideeën . Naast maatschappelijke kwesties zijn er nog enkele andere factoren die bijdragen tot een ongelukkig gevoel . Neem bijvoorbeeld schoolresultaten die tegenvallen : na maandenlang achter de boeken gezeten te hebben zonder al te veel slaap , komt het bericht dat er in september opnieuw geleerd moet worden . Of wanneer de liefde van je leven het voor bekeken houdt . Alles rooskleurig blijven zien is niet altijd even gemakkelijk . Het moet wel opgemerkt worden dat er ook veel misconcepties zijn in verband met ongelukkig zijn . Het gebeurt maar al te vaak dat mensen verhuizen naar een warmer land omdat ze denken dat er daar een beter leven wacht , in tegenstelling tot hun miezerige leventje in het grijze België . Toch moeten er hier enkele bedenkingen bij gemaakt worden . Maar al te vaak doet het mooie weer ons denken aan een vakantiestemming waarin we alle zorgen vergeten en even kunnen uitrusten , maar dat vakantiegevoel doet ons net zo goed voelen omdat we een jaar lang hard gewerkt hebben . Het is de gelukzalige voldoening waar iedereen naar snakt . Als dat gevoel echter de standaard wordt , dan kan het ook gaan vervelen en dreigt er opnieuw een sleur te ontstaan waarin we meegezogen kunnen worden . Bovendien is het in Afrika en Zuid-Amerika ook heel erg warm , maar heerst er veel armoede . In Egypte kan je eveneens lekker bruin worden van de zon , maar daar vonden de afgelopen jaar enkele bloedige rellen plaats omwille van totalitaire regimes . Een bestuursvorm waar heel het land zich tegen keerde omwille van , jawel , ontevredenheid en ongeluk .