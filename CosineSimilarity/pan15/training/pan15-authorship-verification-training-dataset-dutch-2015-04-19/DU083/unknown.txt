DURF GELUKKIG ZIJN Zit je in een dipje ? Dan heb je net zoals de meerderheid van de Vlamingen misschien wel nood aan een psycholoog . Of ook niet ? Stellen we te hoge eisen aan ons geluksgevoel , of zijn we echt ongelukkiger dan vroeger ? Vorig jaar was net iets meer dan de helft van de Vlamingen nog gelukkig , nu daalt dat percentage al naar 46% ; minder dan de helft dus . Het lijkt wel of we onszelf niet meer gelukkig prijzen hier te zijn . Nochtans is het cliché ' vroeger was alles beter ' niet helemaal op zijn plaats . De huidige maatschappij daagt ons behoorlijk uit , maar biedt daarnaast meer mogelijkheden dan ooit tevoren . ' Durf je wel gelukkig zijn ? ' is de eerste vraag die jouw toekomst bepaalt . Meer dan ooit overstelpen kleine en grote problemen ons . De economische crisis is dé dooddoener bij uitstek . Bij de minste problemen - voornamelijk bij geldzorgen - lijkt de oorzaak vlug gevonden . Onkosten aan je wasmachine , dat prachtig maar duur kleedje in de etalage en daarbovenop blijft de prijs van een gewoon brood stijgen . . . Aan alle kanten slaat de economische crisis toe en blijft de onzekerheid groeien . Het lijkt dan ook geen wonder dat ons geluksgevoel daar zwaar onder te lijden heeft . Onze maatschappij stelt hoge eisen en we kunnen amper het hoofd boven water houden . We moeten bijna strijden om een plaats op de arbeidsmarkt , zodat we een goede carrière kunnen uitbouwen om onze toekomst te verzekeren . Maar is die toekomst wel veilig te stellen met de huidige sociale steun ? En wat met de prangende milieuproblematiek ? Hoe meer je hierover begint na te denken , hoe meer zorgen je creëert . Blijven klagen over de crisis maakt je diep ongelukkig en dat ongeluk wijt je dan weer aan de crisis zelf . Zo kom je terecht in een vicieuze cirkel . Hoog tijd om die eens te doorbreken . Te lang stilstaan bij problemen en ze zo uitvergroten , helpt niets . Gelukkig zijn , is in de eerste plaats leren relativeren . De meeste problemen zijn meestal niet zo onoplosbaar als ze lijken , maar van voorbijgaande aard . Natuurlijk moeten we dan ook wel zelf het initiatief nemen . En daar ligt de oplossing : durf gelukkig zijn ! Laat je niet zo ontmoedigen door kleine problemen , maar overschouw het grote geheel . Natuurlijk kan je al eens een mindere dag hebben , dat heeft iedereen . Sluit je dan vooral niet op in jezelf , maar zoek steun bij familie , vrienden en collega's en durf te focussen op wat jou gelukkig maakt . Maar dit betekent niet dat je alle problemen zomaar aan de kant moet schuiven . Gelukkig zijn , kan je alleen door het evenwicht te bewaren tussen verplichtingen en ontspanning . Daarnaast moet je rekening houden met anderen en de controle over jezelf niet uit het oog verliezen . Structureer je leven en maak net voldoende tijd voor de dingen die jou echt gelukkig maken . Bovendien haalt België de 8e plaats in de Internationale Geluksindex . Daarmee zijn we één van de gelukkigste landen ter wereld . In vergelijking anderen , hebben we een welvarende maatschappij waarin vrijheid een belangrijke rol speelt . Die factoren lijken mee bepalend voor het geluksniveau . Vooral noordelijk gelegen Europese landen , met name Denemarken en Zwitersland , staan aan de top van de Geluksindex . Niets staat ons dus in de weg . Het enige wat we moeten doen , is durven gelukkig zijn . Waarom niet eens alles vergeten en er gewoon het beste van maken ? Tenslotte weet niemand wat de toekomst brengt en kan elke dag je laatste zijn . Zorg er alleen voor dat je een gezond evenwicht bewaart en tijdig hardnekkige problemen aanpakt , die zijn er immers om op te lossen . Dus lach eens naar je buur , maak je niet te druk en durf gelukkig zijn !