Uit een onderzoek van McKinsey is gebleken dat grote Europese bedrijven met veel vrouwelijke directielden een hoger return on investment hebben dan sectorgenoten . Het loont dus om vrouwelijke bestuursleden te hebben , maar in België is slechts 6 procent van de raden van bestuur . In Skandinavië is dit percentage , sinds de invoering van quota , bijna vijf keer zo hoog . In hoeverre zullen quota bijdragen meer vrouwen aan de top van het Belgische bedrijfsleven te krijgen ? Het is noodzakelijk quota in te voeren om vrouwen aan de top te krijgen . De quota zullen bedrijven verplichten meer vrouwen in het bestuur op te nemen . Door dit te verplichten zullen er automatisch meer vrouwen aan de top komen van Belgische bedrijven . Het is vrouwen tot nu toe nog niet veel gelukt om zelfstandig de top te bereiken . Er zijn teveel factoren die hen tegenhouden carrière te maken ; het zogenaamde glazen plafond . Het is daarom tijd dat de overheid vrouwen gaat bijstaan deze te doorbreken en te zorgen voor meer stimulatie om vrouwen aan de top te krijgen . De invoering van de quota is al succesvol gebleken in de Skandinavische landen . In Zweden en Finland is 25 procent van de raad van bestuur een vrouw en in Norwegen zelfs 28 procent . De praktijk heeft dus al uitgewezwen dat quota daadwerkelijk bijdragen aan een verhoging van het aantal vrouwen in de bedrijfswereld . Als België Skandinavië als voorbeeld neemt dan heeft de invoering van de quota ook hier een hoge kans van slagen . Maar dat quota in Skandinavië ervoor hebben gezorgd dat er daar meer vrouwelijke bestuursleden zijn , is geen garantie voor succes in België . Wij hebben namelijk een andere cultuur . In Skandinavië hechten ze veel waarde aan regels en deze worden dan ook zonder al te veel tegenstand nageleefd . In België houden we er niet van als de overheid zich met onze zaken bemoeit en al helemaal niet als we verplichtingen opgelegd krijgen . Er bestaat een kans dat de quota helemaal niet zullen worden nagestreeft . Daarnaast zal deze vorm van positieve discriminatie veel weerstand krijgen van zowel mannen als vrouwen . Mannen zullen niet zomaar bereid zijn hun plek in het bestuur af te geven om plaats te maken voor een vrouw omwille van de quota . Daarnaast zullen vrouwen het gevoel hebben dat ze de plek niet hebben gekregen vanwege hun capaciteiten , maar uit verplichting . Kortom de invoering van de quota zal bijdragen aan een verhoging van het aantal vrouwen in het Belgische bedrijfsleven , maar het is niet zeker dat ze zullen leiden tot een vervijfvoudigig van het huidige aantal . Wat we wel weten is dat het momenteel moeilijk is voor vrouwen om te top te bereiken , dus quota kunnen de situatie alleen maar verbeteren . Daarnaast is de methode in de Skandinavische landen al succesvol gebleken . Maar door het verschil in cultuur is het onzeker hoe goed de quota hier zullen aanslaan . Ook zal de verhoging afhangen van de welwillendheid van zowel de Belgische mannen en vrouwen .