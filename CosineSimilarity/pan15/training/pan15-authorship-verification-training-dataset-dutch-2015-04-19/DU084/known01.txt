Het glazen plafond is geen nieuw begrip , het gaat al jaren mee . Maar is het tegenwoordig nog van toepassing ? Is de standaard in deze moderne tijden nog steeds die van de vrouw aan de haard ? Als dit gedachtengoed nog steeds niet veranderd is , wordt dat dringend tijd . Een mogelijke oplossing die zich voordoet op de werkvloer : quota ? De man heeft van nature meer leidinggevende kwaliteiten , terwijl dee vrouw meer het volgzamere type is . Dat wordt wel eens beweerd . Nochtans , Queen Elisabeth en onlangs afgetreden Koningin Beatrix bewijzen dat het anders kan : een vrouw kan een gezaghebbende functie hebben , ook naast het huishouden . Het verschil is natuurlijk wel dat voorgaande voorbeelden geboren zijn voor die leidinggevende functie . Voor een gewone vrouw lijkt het moeilijker om op te klimmen naar een hogere functie dan voor een man . Kijk maar eens rond en tel hoeveel leidinggevende mannen en vrouwen je kent . Hoeveel vrouwelijke presidenten heeft Amerika al gehad ? Akkoord , niet alle vrouwen hebben de ambitie om aan de top te staan van een onderneming of instelling , maar dat neemt niet weg dat er nog veel vrouwen zijn die tegen dat zogenaamde glazen plafond stoten . Wordt er dan helemaal niets gedaan om de gelijkheid tussen mannen en vrouwen na te streven ? Zeker en vast wel . Er is bijvoorbeeld een quota voor de kiezerslijst van politieke partijen . Er moeten evenveel mannen als vrouwen op zulke lijsten staan . Sommige ondernemingen passen ongeveer hetzelfde principe toe . Een op drie bestuursleden moet een vrouw zijn . De vraag die zich nu stelt is of deze vrouwen in zulke gevallen niet enkel worden verkozen juist omdat het vrouwen zijn . Een bestuurslid moet verkozen worden om zijn of haar capaciteiten en talenten , ongeacht de geaardheid . Achter elke sterke man staat een sterke vrouw . Andersom kan het natuurlijk ook . De moderne man is een fenomeen van deze tijd : de anti-macho en de zorgzame man die evenveel huishoudelijke taken doet als zijn vrouwelijke partner . Bestaan ze echt ? Uiteraard ! Er zijn zelfs mannen die thuis blijven en huisman worden om voor de kinderen te zorgen . Ondertussen kan de vrouw zich op haar werk richten en wordt zij kostwinner van het gezin . Deze huismannen worden helaas nog al te vaak scheef bekeken . Welke man zet nu zijn trots opzij en leeft op kosten van zijn vrouw ? Mensen die zo denken zijn waarschijnlijk de plaatsers van het glazen plafond en het prototype van de macho . We kunnen besluiten dat mannen en vrouwen nog steeds niet als gelijken worden beschouwd , maar er is beterschap op komst . Al gaat het dan met horten en stoten , de intentie is er . Sommige jobs zijn nu eenmaal meer in aantrek bij mannen als bij vrouwen en omgekeerd , maar dat neemt niet weg dat beide geslachten evenveel kansen moeten krijgen om zichzelf te bewijzen en om te doen wat ze graag willen doen .