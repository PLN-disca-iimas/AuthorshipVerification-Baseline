Onlangs ging ik – na een heel lange tijd – nog eens een hamburger halen bij McDonalds in Antwerpen . Ik had honger , had niet veel tijd en ook niet veel geld op zak . Een eurodeal leek mij dus de geschikte oplossing om mijn honger voorlopig te stillen . Achteraf had ik enorm veel spijt van mijn keuze . Slechts één van de vier kassa ’ s waren geopend , dus de rij en de wachttijden werden steeds langer . Eens ik aan de beurt was , werd ik door de bediende enkel bekeken met een blik die boekdelen sprak . Geen positieve boekdelen . Ik plaatste dan maar mijn bestelling en kreeg een reeds voorverpakte , lauwe hamburger in mijn handen geduwd . Ik betaalde en liep snel naar buiten , want de geur binnen was trouwens ook niet te harden . Ik opende het papiertje van mijn hamburger . Het hing vol met smurrie dat normaalgezien tussen de hamburger moest zitten . Er bleef dus weinig van over . Ik at hem op en bleef eigenlijk op mijn honger zitten .