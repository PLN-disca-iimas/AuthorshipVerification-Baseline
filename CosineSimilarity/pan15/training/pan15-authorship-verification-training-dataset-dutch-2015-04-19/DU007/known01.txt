Khaled Hosseini heeft zijn debuut als schrijver zeker niet gemist . ' De vliegeraar ' was een wereldwijd succes . Miljoenen boeken zijn er verkocht . Deze veelbelovende , Afghaanse schrijver had de aandacht getrokken bij de wellustige leesfanaten . Ze hadden dan ook zeer hoge verwachtingen bij de publicatie van zijn tweede boek . We mogen wel zeggen dat er enige druk rustte op de schouders van Hosseini . Naar mijn mening heeft ' Duizend schitterende zonnen ' absoluut niet moeten onderdoen . We krijgen het verhaal van Mariam en Laila , twee Afghaanse vrouwen , te lezen . Beide vrouwen komen in de klauwen terecht van de rijke Racheed die hen met niet al te veel eerbied behandelt . Het verhaal speelt zich af tegen de achtergrond van een gruwelijke oorlog in Afghanistan . Als je het mij vraagt , is Hosseini er opnieuw in geslaagd om een roman met zeer veel gevoel neer te pennen . Zoals hij een schrijnend verhaal toch ontroerend en puur weet te maken , hebben nog niet veel schrijvers hem nagedaan . Dagenlang blijft het nog nazinderen in je hoofd . Zijn nieuw boek ' En uit de bergen kwam de echo ' heb ik onlangs aangeschaft en staat vol ongeduld te wachten om gelezen te worden . Ik kijk al uit naar de dag dat ik er in kan beginnen .