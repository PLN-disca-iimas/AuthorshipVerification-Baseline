Ik leerde het fenomeen Starbucks tijdens een schoolreis naar Londen kennen . Je kon geen straat inlopen of ze verschenen links en rechts , de ' STARBUCKS COFEE'-logo's . Het groenzwart was zo dominant dat het onmogelijk te negeren was . En het onvermijdelijke is dan ook gebeurd : tijdens een van onze pauzes struinden we er eentje binnen . Korte samenvatting van mijn eerste Starbucks-ervaring : verbijsterend lange wachtrij , onvriendelijke bediening , enkel keuze uit koffie , thee en chocolademelk , foute bestellingen , enorm hoge prijzen , te weinig plaats om te zitten en constant diezelfde duffe geur die de stoffige zetel op opa's zolder heeft . Het heeft wellicht veel te maken met mijn negatieve eerste indruk , maar het woord ' Starbucks ' doet mij eerder fronsen dan glimlachen .