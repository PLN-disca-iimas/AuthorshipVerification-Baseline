Vrouwen aan de top Men schrikt er hier nog steeds van : vrouwen in de raad van bestuur . Maar in Skandinavië lijkt het te werken en boeken de bedrijven winsten . Quota voor vrouwen , is het een vorm van discriminatie of is men beter af met een vrouw aan de top ? Quota stellen om vrouwen aan de top van bedrijven te krijgen , in België is het een controversieel thema . Maar in verschillende Skandinavische landen worden de quota al toegepast en lijken de bedrijven , met meer vrouwelijke kaderleden , ook hogere winsten te halen . Er zijn verschillende kampen voor de quota en tegen de quota . Dergelijke quota botsen hier - in het conservatieve , patriarchale België - nog altijd op veel weerstand . Een van de meest voorkomende tegenargumenten is dat het een vorm van discriminatie zou zijn . Vrouwen zouden niet meer omwille van hun capaciteiten worden aangenomen , maar omwille van hun geslacht . Bijgevolg zouden meer capabele mannen hun carrière ontlopen . De quota zouden de economie niet ten goede komen , omdat de bedrijven geleid zouden worden door vrouwen die slechts aangenomen zijn omwille van hun geslacht in plaats van hun kunnen , althans volgens de reactionaire tegenstanders . Bovendien zal een geschikte vrouw ook als kaderlid aangenomen kunnen worden , indien zij daar de capaciteiten voor bezit . Sinds 2006 zijn beursgenoteerde bedrijven in Noorwegen verplicht om 40 procent vrouwen aan te nemen . Dat heeft als gevolg gehad dat in de Noorse bedrijven 28 procent van de kaderleden vrouwen zijn , in Finland en Zweden ligt dat percentage op 25 procent . In België ligt dat percentage op slecht 5,8 procent . De quota hebben dus wel degelijk effect . In de huidige , patriarchische bedrijfscultuur lijkt het de enigste oplossing te zijn om vrouwen in de bedrijfswereld op te nemen en te emanciperen . We zien namelijk dat de huidige bedrijfscultuur nog steeds een grote voorkeur voor mannen heeft , ondanks de vele emancipatorische vooruitgangen die de feministen in de afgelopen decennia hebben kunnen boeken . Er is dus nog wel werk om vrouwen in de huidige maatschappij te emanciperen , dit wil zeggen dat de egalitaire , feministische ideologie nog steeds relevant is . McKinsley onderzocht 89 grote Europese bedrijven met veel vrouwelijke directieleden . Hij concludeerde uit zijn onderzoeksresultaten dat bedrijven met meer vrouwelijke bestuursleden een betere return on investment en een beter operationeel resultaat behalen . In zijn onderzoek zag McKinsley ook dat de aandelenkoers van de vrouwvriendelijkere bedrijven positiever evolueerde ten opzichte van de eerder mannelijke bedrijven . Naast het argument van de emancipatie van de vrouw , valt ook een economisch argument hier op zijn plaats . Een conclusie trekken is hier niet moeilijk . Op zowel economisch vlak , als emancipatorisch vlak zien we dat de quota een positieve invloed hebben : de bedrijven halen hogere winsten en de kloof tussen man en vrouw , in het bedrijfsleven , wordt aanzienlijk kleiner .