Bepaal je geluk zelf Ben jij gelukkig ? Probeer zelf eens een duidelijk antwoord te geven op deze moeilijke vraag . Dat blijkt niet zo eenvoudig te zijn . Je kan antwoorden met ja of neen , maar je zal lang moeten nadenken over je keuze . Stel dezelfde vraag aan je partner , familieleden of vrienden en bij hun zal je ook aarzeling merken bij het beantwoorden van jouw doordachte vraag . Hoe komt het toch dat wij hier zo lang over moeten nadenken ? Wat bepaalt ons geluk of ongeluk ? Vorig jaar was 54 procent van de Vlamingen gelukkig , wat toen al een schrijnend cijfer was . Uit een onderzoek bij 2694 deelnemers blijkt er dit jaar een daling te zijn . Het cijfer is nog meer gedaald tot 45 procent . Welke factoren zorgen er nu voor dat wij ongelukkig worden ? Er zijn veel aspecten die ons geluk beïnvloeden . Iedereen denkt altijd dat geld gelukkig maakt , maar dat is niet waar . Uit de enquête is gebleken dat dit geen bepalende factor was voor geluk . De economische crisis is de grootste boosdoenner . Vanaf de start in 2007 zijn meer en meer mensen ongelukkiger geworden . Iedereen voelt de crisis en dat heeft een invloed op ons humeur . Velen vrezen zelfs voor hun jobs . Werkende mensen zijn veel gelukkiger dan werklozen . Door te werken heb je een bepaald patroon in je leven en kom je in contact met de medemens . Werklozen daarentegen zitten thuis te piekeren over hun problemen . Ze komen enkel in contact met hun gezin en gaan dan tegen deze mensen zagen en klagen . Zo komt het gezin onder spanning te staan en dit maakt een persoon niet echt gelukkig . In onze huidige maatschappij groeit de onzekerheid bij de bevolking . We willen altijd beter en meer presteren om te voldoen aan de gevraagde normen en eisen . De lat ligt nu veel hoger dan enkele decennia geleden . We willen niemand in onze omgeving teleurstellen . Door de hoge verwachtingen die iedereen heeft , groeit wel de onzekerheid bij de mensen . Deze onzekerheid maakt mensen minder gelukkig . De sociale steun kan in de komende jaren veranderen door politieke beslissingen . Dit is ook nog een factor die zorgt voor een groeiende onzekerheid . Dit allemaal maakt ons ongelukkig , maar waar worden we nu wel gelukkig van ? De steun die we krijgen van familieleden en vrienden bepaalt zeer sterk ons geluk . Als je dierbaren je steunen in moelijke tijden , dan kom je er wel weer bovenop . Ondanks de daling van 8 procent in België , stranden we toch nog op een 8e plek in de Internationale Geluksindex . Deze index is gebaseerd op 100.000 mensen uit 90 verschillende landen . België scoort gemiddeled een 7,3 op 10 . Denemarken staat aan de top in de index . Zij behalen een mooi cijfer van 8,2 op 10 . Door de vrijere aanpak in het Noorden zijn de mensen daar veel gelukkiger . De Denen zijn veel vrijer en individualistischer , ook de sociale controle is daar in mindere mate aanwezig . Ze bepalen zelf hoe hun leven grotendeels loopt en dit maakt de mensen daar gelukkig . Als we Europa met een ander continent , Amerika , gaan vergelijken , dan scoren wij hier beter in Europa . In Amerika willen ze alles groter dan dat het al is . Ook al heb je fantastische mijlpalen in je leven bereikt , het kan nog altijd beter . Ze zijn daar nooit tevreden en willen telkens meer groeien . Je bent nooit gelukkig in je leven als je telkens denkt dat het nog beter kan . Europa is al zeer materialistisch denkend , maar in Amerika is dit nog meer . De technologie evolueert daar voortdurend . Zelfs wanneer je het nieuwste toestel hebt , wil je eigenlijk al het nieuwere model hebben . Daarom zijn de Amerikanen niet zo gelukkig als de Europeanen . Ons geluk hangt dus af van vele verschillende factoren . De economische toestand , de samenstelling van jouw gezin etc. bepalen jouw vreugde . De omstandigheden waarin je opgroeit , kan je natuurlijk niet beïnvloeden . Toch kan je het geluk zelf een beetje bepalen . Probeer van de kleine dingen in het leven te genieten . Geef de mensen een glimlach , want dit is nog altijd gratis en appreciëren ze enorm . Stop met al dat geklaag en wees gelukkig . Vandaag schijnt de zon , geniet van het leven , want het is voorbij voor we het goed en wel beseffen .