Marina , met in de hoofdrol Matteo Simoni , is een ware parel . Eentje om trots op de zijn dat de acteurs van eigen bodem komen.Na zoveel ophef en aandacht in de media over deze film , kan je haast niet achterblijven en moet je dit met je eigen ogen aanschouwen . Achteraf één van de betere keuzes die ik ooit gemaakt heb.Matteo Simoni is de perfecte vertolking van ' Rocco ' . Hij lijkt voor de rol geknipt te zijn . Alsof het hem in de schoot geworpen is . Hij acteert met zoveel eigenheid , alsof het hem allemaal gemakkelijk afgaat . Althans , dat doet hij ons geloven . Het aanleren van het Italiaans was voor hem geen makkelijke opgave en toch laat de film je vermoeden dat hij dit al jaren spreekt . Niets op aan te merken . Naast Matteo , levert ook Evelien Bosmans een prachtig stukje acteerwerk af . Haar rol als onschuldig tienermeisje , vertolkt ze buitengewoon . De dialogen tussen deze twee personages zijn intens en toch ook dat tikkeltje afstandelijk . Alsof het allemaal in je eigen leven kan gebeuren en zo geloofwaardig lijkt . De acteurs zijn perfect ingespeeld op elkaar je merkt haast niet dat je een film aan het bekijken bent . Hierbij komt dan nog eens kijken dat ook de situatie waarin Rocco zich bevindt , niet alledaags is en toch lijkt alsof je er zo in kan stappen . Een film die je doet verlangen naar meer en je gelukkig maakt dat je weer geen negen euro heb verkwist aan het kopen van een cinematicket .