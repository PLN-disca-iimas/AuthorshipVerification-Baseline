Gelijkheid aan de top Vrouwen horen thuis voor de kinderen te zorgen , dat was de algemene gedachtegang sinds het begin der tijden . Door dit archaïsche wereldbeeld verkiezen bedrijven nu nog steeds een man om een hogere positie te bekleden . Ambitieuze vrouwen worden dan geconfronteerd met een glazen plafond waardoor ze vaak niet omhoog kunnen klimmen in de hiërarchie . Het is aan de samenleving om dit bottle neck fenomeen niet enkel te doorbreken , maar zelfs volledig te doen verdwijnen . Gelijke kansen voor iedereen , ongeacht het geslacht . Tot voor de Tweede Wereldoorlog stonden vrouwen ondergeschikt aan mannen en in vele landen hadden ze zelfs geen stemrecht . De mannelijke populatie had de macht over de wereld , maar door de oorlog vielen economieën even stil aangezien alle manschappen aan het vechten waren . Het was plots aan de vrouwen om voor welvaart te zorgen . Zij zorgden ervoor dat de productie van wapens niet zou stilvallen . Mannen aan het front werden dus gesteund door vrouwen in de fabrieken . Het was de eerste keer dat vrouwen het zogenaamde mannenwerk verrichtten . In de jaren na de oorlog begon de samenleving het idee van de werkende vrouw steeds meer te aanvaarden en konden dames bijvoorbeeld als klerk aan het werk . Op basis van salaris en verantwoordelijkheden heerste er wel nog een ongelijkheid , maar hier en daar kon een vrouw zich toch hogerop werken en een managersfunctie bemachtigen . Het probleem van de ongelijkheid begint geleidelijk aan te verdwijnen maar vandaag zal een man in dezelfde positie nog steeds meer verdienen dan een vrouw . Verschillende landen in Scandinavië voeren een actief beleid om vrouwen meer kansen te geven door bepaalde quota te stellen . Noorwegen heeft zo sinds 2006 ingevoerd dat alle beursgenoteerde bedrijven tot 40% vrouwelijke werknemers moeten hebben . Zij hebben namelijk een ander inzicht dan mannen en dat helpt om betere resultaten te behalen . De meerderheid van de Belgische economische topvrouwen steunt dit idee ten volle en de bevolking van Nederland zou hier beter ook een voorbeeld aan nemen . In dit land zijn namelijk alle hogere administratiefuncties bekleed door mannen . Een quota stellen is dus in sommige gevallen zeker nodig , maar er zijn ook negatieve gevolgen aan . Bedrijven zullen er alles aan doen om aan dit percentage te beantwoorden maar houden geen rekening meer met wie de beste persoon is voor de job . Hierdoor ontstaat er een discriminatie van mannen , omdat bedrijven nood hebben aan een vrouw om aan het quota te komen . Het is niet de juiste aanpak om een vrouw met minder goede competenties te verkiezen boven een perfecte match met een man , puur voor de cijfers . Het is moeilijk om een wereldbeeld dat zo lang al bestaat te kunnen breken . Quota's zijn een goede start om ongelijkheid weg te werken , maar het zijn eerder handige richtlijnen op korte termijn . Hierdoor zal er geen overheersend mannelijke of vrouwelijke omgeving meer kunnen ontstaan . Op lange termijn is het de algemene mentaliteit binnen bedrijven die moet veranderen . Er mag geen onderscheid meer gemaakt worden tussen stereotiepe capaciteiten van een man of een vrouw . Op een sollicitatiebrief zal altijd de naam van de werkzoekende staan , waardoor organisaties al snel een geslacht uit kunnen afleiden . Als bedrijven dit nu niet zouden doen en enkel naar de inhoud van de brief zouden kijken kunnen deze objectief beslissen of de sollicitant de beste persoon is voor de job . Het bottle neck fenomeen enkel doorbreken is dus niet voldoende , de dieperliggende gedachtegang moet verdwijnen . Dit zal niet weggaan zolang er ongelijkheid heerst tussen man en vrouw in de samenleving . Beide geslachten hebben hun talenten , en werving en selectie zou enkel op basis daarvan moeten gebeuren . De oplossing is dus : objectieve rekrutering , evenveel kansen en een gelijke behandeling voor iedereen . Personeelswerving moet geslachtsverschillen volledig negeren en ervoor zorgen dat de juiste persoon aangenomen wordt voor de job . Zowel mannen als vrouwen , stop de genderdiscriminatie !