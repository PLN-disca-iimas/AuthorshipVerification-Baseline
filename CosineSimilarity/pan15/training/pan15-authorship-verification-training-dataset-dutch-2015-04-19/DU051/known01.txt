Werkloosheidsuitkeringen lopen uit de hand De recent afgelopen verkiezingen zorgden voor een van de hardste politieke campagnevoeringen van de afgelopen jaren . De N-VA bracht met een aantal van haar standpunten heftige discussies op gang , onder meer over de daling en zelfs schorsing van de werkloosheidsuitkeringen . Radicaal , maar wel wat de meeste Vlamingen willen zo blijkt . Als de nieuwe regering zal willen besparen , dan heeft ze de N-VA nodig . De werkloosheidsuitkeringen vormen al langer een kritiek punt bij politieke campagnes . En met al de besparingsmaatregelen die door de Europese Unie zijn opgelegd voor de economische crisis , ligt dit punt nog gevoeliger dan ooit . De huidige samenleving bevat nu eenmaal meer werkzoekenden dan vroeger . Er worden dan ook meer uitkeringen toegekend . Maar het werkloosheidspercentage geeft een vertekend beeld . Sommigen willen bewust zonder werk blijven , en ontvangen op die manier onterecht een werkloosheidsuitkering . Actie ! Er moet iets gebeuren want het cijfermateriaal liegt er niet om , dat staat vast . We moeten spijtig genoeg noteren dat maar liefst 8% van de bevolking werkloos is , wat in vergelijking met andere Europese landen een hoog percentage is . En de overheid moet dit volledige percentage onderhouden . Met de economische crisis in het achterhoofd zijn deze cijfers huiveringwekkend . Des te hoger het werkloosheidspercentage , des te meer de overheid uitgeeft aan onderhouding , des te minder ze bespaart . En dit kan ze niet volhouden . Het kernprobleem van het te hoge uitkeringspercentage zijn dan ook de mensen die niet willen werken , die bewust zonder werk blijven waardoor werkloosheidsuitkeringen in de foute handen terecht komen . Ook de Vlamingen gaan hiermee akkoord . Uit peilingen blijkt dat slechts 4% van de Vlamingen meer solidariteit wil en maar liefst 74% akkoord gaat met de stelling dat misbruiken van de uitkeringen de sociale zekerheid bedreigt . Wie niet wil werken , verdient geen uitkering Vandaag de dag bestaat ons werkloosheidspercentage uit te weinig werklozen die ongewild werkloos zijn . Een rare stelling , maar benaderen we ze evens anders : vandaag de dag bestaat ons werkloosheidspercentage uit te veel werklozen die gewild werkloos zijn . Dit is de schrijnende werkelijkheid waardoor het uitkeringsbeleid in België veel kritiek krijgt . Veel politieke partijen proberen dit probleem in hun beleid op te nemen , maar slechts een partij weet hierbij de spijker op de kop te slaan : de N-VA . De partij van voorzitter Bart De Wever plant namelijk de werkloosheidsuitkeringen te linken aan werken of het zoeken naar werk . Zij vindt namelijk dat wie niet heeft bijgedragen , ook niets verdient . De radicaliteit die de andere partijen niet willen tonen , is nochthans wat het uitkeringsbeleid nodig heeft . Laatst verscheen er een artikel in de krant over een 60+'er met een universitair diploma , die nog maar acht maanden had gewerkt in zijn hele professionele leven . De man vertelde dat deze keuze bewust was , en dat hij al jaren op kosten van de overheid leeft . Binnen enkele jaren zou hij dan ook met pensioen kunnen gaan . Het is dit deel van de werkzoekenden dat de katalysator vormt van het probleem . Het geld dat de mensen die willen werken opbrengen , gaat naar de mensen die niet willen werken . En zolang de N-VA geen deel uitmaakt van de regering , zal dit fenomeen zich blijven verderzetten . Werklozen zouden uit eigen initiatief naar werk moeten zoeken om hun uitkering te behouden . Wie wil werken , vindt werk . En als de persoon in kwestie geen goede kwalificaties bezit , staat het beleid van de N-VA in voor de begeleiding van deze mensen . Vlaanderen wil dat de regering de werkloosheidsuitkeringen terugschroeft . Het blijven onderhouden van werklozen die niet willen werken , is een tikkende tijdbom . Begeleiding kan wel degelijk nodig zijn voor mensen die moeilijk een job vinden , maar wie een passende job weigert , verliest het recht op onderhouding .