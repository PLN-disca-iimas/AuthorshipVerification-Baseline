Ξημέρωσε Αγίου Βαλεντίνο. Πού οι ζαρτιέρες, τα βρακιά με τις φούντες, τα φτερά και τα πούπουλα, οι χειροπέδες, οι γόβες! Ο σκύλος μου ο Απόλλωνας όλο το βράδυ ούρλιαζε σαν λύκος. Ουουουουου! Τηλεφώνησα στον γιατρό. «Είναι ερωτευμένος, δεν μπορείς να κάνεις τίποτα. Θα του περάσει όπως του ήρθε».
Και νάχαμε μόνο τον Απόλλωνα! Το νέο κάνει τον γύρο της πόλης. Φαίνεται το έμαθα τελευταία και δεν παίρνω κι όρκο για την αλήθεια του. Πρωτοκλασάτο στέλεχος του ΠΑΣΟΚ αν και παντρεμένος και υπεραπασχολημένος με τους Τροϊκανούς, έπαθε έρωτα για νεαρά πολιτικό της ΝΔ η οποία κυοφορεί και το τέκνο τους. «Μείνε μαζί μου έγκυος είμαι πολύ φερέγγυος» προφανώς της είπε και εκείνη έπεσε στην αγκαλιά του. Έτσι κι αλλιώς μόνο μεταξύ τους πιστεύονται οι πολιτικοί πλέον. Είδες; Για όλα έχουν ώρα οι άνθρωποι εκτός από το να είναι συνεπείς με όσα υπέγραψαν στο μνημόνιο.
Από την άλλη έχουμε τον Βενιζέλο. Εδώ και καιρό ότι και να λέει έχει ένα χοντρό υπονοούμενο στα μάτια του «Αν σας πιάσω στα χέρια μου θα σας γαμ@σω!». Δεν ξέρω αν το νιώθετε και σεις. Εμένα μου κόβει τα αίματα! Από την ώρα που είπε «Σας υπόσχομαι δάκρυα και αίμα» με το που ανέλαβε, τρέμω. Άγνωστο παραμένει από πού συσσώρευσε τόσο θυμό εναντίον μας. Άλλοι γάμ@σαν, άλλοι πληρώνουν κι ωστόσο πάντα η υποσχετική στα μάτια του παραμένει.
Επίσης έχουμε τον Γιώργο. «Με σταύρωσαν, λοιδορήθηκα όσο κανείς». Η κλαψομ@να παρθένος. Άσπιλη, αμόλυντη και βασανισμένη. Τι να σου κάνω; Δεν με βοηθάει το φύλο! Να και ο Σαμαράς. Έγειρε ο έρμος. Στράβωσε πριν κυβερνήσει. Είμαστε στα μέλια ακόμα. Πάει το προκαταρκτικό σύννεφο.
Η Παπαρήγα έχει μεγάλες βλέψεις. Με προτρέπει να γαμ@σουμε την ανθρωπότητα ολόκληρη μαζί με την πλουτοκρατία. Το που θα ξαποστάσουμε μετά από τόσο γαμ@σι δεν μας το λέει. Το θέμα είναι να κατεβούμε στους δρόμους με φλάμπουρα και βρίσκουμε μετά που πάμε. Χάθηκαν τα μέρη για το ΚΚΕ στον πλανήτη; Τίγκα στις προσκλήσεις! (Μην της πείτε την αλήθεια, μπορεί ν΄αυτοκτονήσει).
Kι ο Τσίπρας της ιδίας άποψης αλλά πιο χαλαρά. ΠΑΜΕ με τη φορμίτσα μας, τ΄αθλητικά μας τα παπουτσάκια. Χαλαρά και χρόνια στα μουλωχτά. Αρκεί να γαμ@θεί η πουτάνα η πλουτοκρατία και να φλερτάρουμε με την εξουσία. Μετά βλέπουμε!   
Για τον Καρατζαφέρη δεν έχω λόγια. Παλιάντρας! Ξέρει κόλπα. Στην πιάτσα χρόνια. Μη ρωτάς πολλά. Αρκέσου. Εμπιστεύσου. Να λες «Ξέρει αυτός». Πετάρισε τις βλεφαρίδες σου γοητευμένη. Θα σου απαγγείλει και ποίημα.
Φώτης Κουβέλης ατμόσφαιρα. Χαμηλοί τόνοι. Ημίφως. Κάνεις ότι κάτι καταλαβαίνεις. Κι αυτός κάνει ότι κάτι λέει. Σου φτάνει. Τόσο ταλαιπωρημένοι από μακροχρόνιες σχέσεις. Ατμόσφαιρα. Σου φτάνει;
Αγίου Βαλεντίνο σήμερα. Να δω ποιος έχει κουράγια να γιορτάσει τον Άγιο! Ο σκύλος μου ο Απόλλωνας όλο το βράδυ Ουουουουουου! Οι πολιτικοί όλη τη μέρα Ουουουουουου. Οι Ευρωπαίοι όλο το 24ωρο Ουουουουου. Η Λούκα και η Βάσω αντιστασιακές! Εκεί να δεις Ουουουου.
Μόνο εγώ δεν μπορώ να πάρω τα πόδια μου. Ονειρεύομαι καιρό τώρα ένα Ουυυυυυυυ μακρόσυρτο. Αυτό μου τρώει όλη την ενέργεια. Με ένα στ στο τέλος. Ένα Ουυυυυυυστ! Ανακουφιστικό. Αναζωογονητικό. Ολόκληρο. Χρόνια μου πήρε. Γι αυτό θέλω να πιάσει τόπο. Να μ΄οδηγεί όχι στην καταστροφή αλλά στο επόμενο στέρεο βήμα. Εκεί κολλάω. Πού πάω;
Αγίου Βαλεντίνο σήμερα. Πολύ γ@μ@σι στην ατμόσφαιρα. Ξεψάρωσα και γω. Θέλω να γ@μήσω πολύ κόσμο. (Κυρία, μητέρα 3 παιδιών και μιας εγγόνας. Ντροπή!). Κρατιέμαι! Ούτε αυτό δεν τους χαλαλίζω. To μόνο που τρέμω μην πει και για μένα ο γιατρός ό,τι για τον σκύλο μου Απόλλωνα «θα περάσει όπως του ήρθε».