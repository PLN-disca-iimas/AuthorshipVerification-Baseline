Μη θεωρήσεις, ούτε μια στιγμή ότι αφαιρώ έστω και ένα γραμμάριο από την τεράστια ευθύνη των Παπακωνσταντίνου, Βενιζέλου, Παπανδρέου. Και ούτε βέβαια από ολόκληρο το πολιτικό μας σύστημα που έσπερνε διαχρονικά, σε εύφορα ψηφοθηρικά χωράφια, την ανευθυνότητα, την ατιμωρησία, την αλληλεγγύη στην παρανομία, την προστασία της καμόρα, την ανομία και πάνω απ΄όλα την πεποίθηση ότι οι πολιτικοί μας μπορούν να ενεργούν ως άκριτοι Θεοί. Μη διανοηθείς να με ψέξεις ότι κρίνω με ίχνος επιείκειας τα γεγονότα. Αλλά εξίσου δεν επιτρέπω, ούτε στον ίδιο μου τον εαυτό, να καταχωρηθώ ως ασυνείδητη. Σε παρακαλώ συνειδησιακά δες το κείμενο μου στην συνέχεια του. Περπάτα μαζί μου στην αρχή της ιστορίας Στον πυρήνα. Στο κουκούτσι της.
O 40χρονος Herve Falciani, τεχνικός υπολογιστών, εργάστηκε σε μια από τις μεγαλύτερες τράπεζες της Ελβετίας την HSBC, στην Γενεύη για 6 χρόνια. Επί δύο ολόκληρα χρόνια, υπέκλεπτε συστηματικά και σε καθημερινή βάση, ονόματα καταθετών από τα αρχεία της Τράπεζας, τα οποία μετέφερε στο προσωπικό του laptop. Σύμφωνα με δημοσιεύματα προσπάθησε να πουλήσει τα εν λόγω στοιχεία. Ο ίδιος το αρνείται. Συνελήφθη τον Ιούλιο του 2012 στην Βαρκελώνη και η ισπανική κυβέρνηση εξετάζει το αίτημα έκδοσής του στην Ελβετία. Ο Falciani κατέχει γαλλική και ιταλική υπηκοότητα. Σε έρευνα στο σπίτι του στην Γαλλία, βρέθηκε η περίφημη λίστα, την οποία η Ελβετία ζήτησε να επιστραφεί χωρίς να ελεγχθεί αλλά ο Γάλλος εισαγγελέας την μελέτησε, βρήκε φοροφυγάδες και την παρέδωσε στο γαλλικό Υπουργείο Οικονομικών με επιχείρημα «υπήρχαν στοιχεία εγκλήματος. Αν έβρισκα ένα πτώμα, θα έκανα πως δεν το είδα;».
Ο Herve Falciani λοιπόνΈνας 40χρονος πατέρας ενός παιδιού που θα του διδάξει Τι άραγε; Ποιες ηθικές αξίες ακριβώς;  Έξυπνο τρικ σχεδόν ανακουφιστικό, καθησυχαστικό το επιχείρημα του Εισαγγελέα, άλλο τόσο έξυπνα και τα επιχειρήματα των κρατών που κάνουν χρήση της λίστας, σε μια μορφή σκυταλοδρομίας και μαζεύουν χρήματα στους κουμπαράδες τους. Μια χαρά δικαιολογίες και άλλες τόσες επικαλύψεις βρώμας Αλλά επιτρέψτε μου μια περίεργη αρχή. Δική μου προσωπική.Όλα μπορεί να τα ξεγελάσει ο άνθρωπος εκτός από την συνείδησή του. Η Ευρώπη μας. Αυτή που μερικοί από μας ονειρεύτηκαν. Μια συνάντηση πολιτισμού, ιδεών, ηθικών αξιών, ελευθερίας, δημοκρατίας. Η δική «μας» Ευρώπη «νομιμοποιεί» κάποιον ενδεχομένως εκβιαστή και απατεώνα. Έναν αφερέγγυο. Μεταλαμπαδεύει στην ανθρωπότητα, το σύγχρονο πολιτιστικό της στίγμα, «ο σκοπός αγιάζει τα μέσα». Ο Herve Falciani ήρωας. Κανακέψτε τον, το ένα κράτος μετά το άλλο. Χρήσιμος! Ίσως αύριο εξελιχθεί ο γιός μας, η κόρη μας, τα παιδιά μας.Δοξάστε έναν Herve Falciani!
Μη σας μπερδεύει αγαπητοί, ο όρος «το χρήμα των πλουσίων». Μη πατήσετε στην μπανανόφλουδα της χαιρεκακίας και της μιζεροψυχίας απέναντι σε λίστες πλουσίωνΑύριο οφείλετε να υποδεχτείτε και έναν Herve Falciani που θα εργάζεται σε ένα νοσοκομείο καρκινοπαθών (στο τελευταίο στάδιο της αρρώστιας τους για καλύτερα) και θα μπορεί να μοιράζει τα ονόματα της λίστας σε γραφεία τελετών και αυτά να προσφέρουν τιμές προσφορών σε τεθλιμμένους συγγενείςΌταν οι κοινωνίες διατυμπανίζουν το «ο σκοπός αγιάζει τα μέσα», τόσο ηχηρά και ξεδιάντροπα, το λιγότερο που μπορεί να συμβεί είναι να χειριστούν αυτές τις λίστες ανάξιοι όπως τα δικά μας πολιτικά παλικάρια
Αναγνώστες, σχολιαστές Επιτρέψτε μου μια πολύ προσωπική προτροπή και κρίνετε με όπως θέλετε. Κοίτα παιδί μου να μη γίνεις ποτέ αναξιόπιστος απέναντι στους πελάτες και στην Εταιρεία που θα εργάζεσαι Κι ας σου χτυπήσει το πλάτη μια κάποια Λαγκάρντ. Κι ας σου κλείνουν το μάτι με κατανόηση ένα σωρό κράτη. Πρόσεξε παιδί μου!  
  