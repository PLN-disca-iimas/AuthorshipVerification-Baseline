Onlangs ben ik naar de film Midnight in Paris gaan kijken . Met namen als Rachel Mc Adams en Carla Bruni en Woody Allen als regisseur , waren de verwachtingen hoog gespannen . Na de film keken mijn vriendin en ik elkaar echter teleurgesteld aan . Allen begon goed door ons de eerste minuten tot vervelens toe allerlei indrukken van Parijs te laten zien als een soort van parodie op het typisch Amerikaanse idee van romantiek . Het verloop deed me alleen weinig . Er zat geen sterke of duidelijke lijn in het verhaal en de personages waren ontzettend cliché . Daarbij paste Owen Wilson , die de rol van hoofdpersonage Gil vertolkte , met zijn geblondeerde kapsel absoluut niet in het plaatje van het Parijs uit de jaren ’ 20 . Het contrast was gewoon té groot met de beroemde personages zoals Picasso , Dalí , Hemingway , Lautrec en de mooie maîtresse , typetjes die overigens wel leuk waren uitgewerkt . De manier waarop hij in dat verleden verzeild raakte , was ook eerder ongeloofwaardig en flauw dan magisch . De film voldeed dus helaas niet aan onze verwachtingen .