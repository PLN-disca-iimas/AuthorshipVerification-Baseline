‘ Rundskop ’ , het langspeeldebuut van regisseur Michaël R. Roskam , slaat en zalft . Roskam slaagt erin scènes van barokke vlezigheid en bevreemdend geweld in een ascetisch vorm van uitgepuurde beelden te gieten . Limburg door de bril van een groot estheet : geen appels maar hormonen . Veel aspecten van deze film hebben mij in aangename zin verrast . In de eerste plaats zijn er de meer dan behoorlijke prestaties van Matthias Schoenaerts – de hype van 100 kilo – en Jeroen Perceval . Beide heren spelen met een zelden geziene intensiteit en zetten zo op een bijzonder genuanceerde manier hun personages neer.Verder is er ook de beeldtaal die goed werkt in het kader van een door hormonen en natuur beheerst Limburg . De beelden veroordelen niet , ze zijn enkel een stille getuige die op een bijzonder sobere en uitgepuurde manier de handeling waarneemt en registreert . Er was slechts één onderdeel van de film dat in mijn ogen niet bijdroeg tot de kwaliteit van het totale beeld . Op verschillende momenten werd het komische duo van twee Waalse garagisten ten tonele gevoerd , als interludia tussen de episodes van wat waarlijk een tragedie genoemd kan worden . Zonder succes . Al bij al een film die naar de keel grijpt , waarin de lucht wat grijzer en het rood wat roder wordt .