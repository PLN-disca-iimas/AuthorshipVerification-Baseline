Twintig mei 2013 . De nacht begint zich aan te dienen en Arjen Robben , speler van de Duitse voetbalclub Bayern München , ligt op de middenstip van het Wembleystadion . Uitgeput maar met een grote grijns op zijn gezicht . Hij heeft zojuist de winnende treffer gemaakt tegen aartsvijand Dortmund , en heeft zo zijn club de beker van de Champions League bezorgd . Niet veel later staat de buitenspeler voor de camera van de NOS en vertelt hij hoe hij als kleine jongen van dit ultieme moment gedroomd heeft . De tv-kijker wordt betoverd door Arjens blijdschap . Plots moet de Groninger het interview afkappen van zijn zaakwaarnemer . De twee fluisteren met elkaar . " Iets met een bliksemtransfer naar Barcelona " , kan de presentator van de NOS nog net opvangen . Voetbal is door de jaren heen big business geworden ; zowel in Europa als in de rest van de wereld . De topspelers van tegenwoordig verdienen miljoenen en hebben fans over de hele wereld . In sommige praatprogramma's wordt deze ontwikkeling behoorlijk bekritiseerd . En terecht . Wie valt het kwalijk te nemen dat clubliefde niet meer bestaat ? De profvoetballers kunnen vergeleken worden met de gladiatoren van het Romeinse Rijk ; de slaaf die het schopte tot gladiator was in zijn tijd de sportheld die werd ingezet om het volk te vermaken . Dagelijks vonden er gevechten plaats in de volgepakte arena's . Toch was deze steun relatief . Wanneer een vechter de strijd verloor van een tegenstander , lag het lot van de zwaargewonde strijder in de handen van het publiek . Een simpele duimbeweging leidde vaak tot de dood van deze ooit aanbeden held . Voetballers krijgen een niet veel betere behandeling . Supporters en sponsoren plaatsen de voetballers op een voetstuk , omdat zij genieten van zijn succes . Wanneer de atleet niet genoeg succes boekt is er weinig medelijden en laat de samenleving hem vallen ; een voetballer kan in moeilijke tijden nooit rekenen op de onvoorwaardelijke steun van zijn supporters en sponsoren . Deze onzekerheid heeft de voetballers tot individualisten gemaakt die niet geïnteresseerd zijn in het collectivisme . Toch kan niet alle schuld op de supporters en de sponsoren afgeschoven worden . De clubs hebben ook een belangrijk aandeel hierin . Een Nederlandse topclub van nu is bijvoorbeeld niet langer te vergelijken met de vereniging die het twintig jaar geleden was . Een topclub als Feijenoord wordt bedrijfsmatig gevoerd waarbij steeds meer de nadruk op de financiën wordt gelegd . De Rotterdamse club ziet haar spelers vooral als interessante handelswaar om uit de financiële problemen te geraken ; een situatie die de club zelf gecreëerd heeft . Op aandringen van de verkopende partij worden talenten op steeds jongere leeftijd verkocht aan buitenlandse clubs . De spelers worden als een product gezien dat niet op een stabiele basis bij een club hoeven te rekenen . Het lijdend voorwerp is natuurlijk ook niet van onbesproken gedrag . Talenten voetballen al snel een heel vermogen bijelkaar en kunnen blijkbaar moeilijk omgaan met de privileges die ze aangeboden krijgen . Diego Michiels , oud-speler van FC Twente , stond ooit te boek als één van de grootste talenten van Nederland en hij ging volgens kenners een mooie toekomst tegemoet . Momenteel zit hij echter in een Indonesische gevangenis vanwege een mishandeling in een nachtclub . Hij is het prototype van een voetballer die door zijn succes steeds meer buiten de samenleving is gaan leven . Elke transferperiode wisselen honderden spelers van club waarna de critici en andere groepen uit de samenleving zich al gauw beginnen te roeren . De spelers worden verweten alleen maar aan het geld te denken en hun club daarom in de steek laten . Tot op zekere hoogte zijn deze beweringen gegrond ; spelers zijn individualisten die alleen aan hun zelf denken . De supporters en de clubs zijn echter veroorzakers van deze ontwikkeling . Een voetballer kan geen trouw beloven aan een club en zijn supporters wanneer dit omgekeerd ook niet gebeurd . Ondertussen is Arjen Robben door de Spaanse media al gespot in het stadion van Barcelona . Gevraagd naar zijn bezoek , gaf hij een ontwijkend antwoord : " Mijn zoontje wilde graag hiernaartoe . Zijn droom is uitgekomen . "