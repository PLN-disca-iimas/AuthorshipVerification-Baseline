De film vol verwachtingen , het einde van een memorabele reeks . Harry Potter and The Deathly Hallows part 2 . De lat werd hoog gelegd maar kan hij deze lat bereiken en erover geraken ? Spijtig genoeg niet . Het ziet er naar uit dat regisseur David Yates net iets te veel hooi op zijn vork heeft genomen . Nochtans zag het er van te voren zeer veelbelovend uit . Om het laatste boek van de befaamde fantasiereeks van J.K. Rowling over de sympathieke tovenaarsleerling af te sluiten hadden beide delen ( Harry Potter and the Deathly Hallows part 1 en 2 ) een budget van 250 miljoen dollar , vele professionals die achter de schermen werkten en een absolute topcast . Normaal is dit een recept voor absoluut succes . Wat is er dan misgegaan ? Laten we eerst eens kijken naar de verdeling tussen beide films . Part 1 gaat over een tijdsspanne van ongeveer 9 maanden . Dit betekent dat het tempo hoog ligt en dat er veel variatie is in de film . Niet alles bevindt zich op dezelfde plaats . In part 2 behandelen ze ongeveer 24 uur . Hierin heb je een inbraak in de tovenaarsbank , een gevecht en een epiloog . Het gebrek aan variatie zorgt ervoor dat meer dan de helft van de film besteed wordt aan dat ene gevecht . Is het dat waard ? Mij leek het in ieder geval na een tijdje afgezaagd . Dan heb je ook enkele technische details die de loop van de film aardig in de war kunnen schoppen op bepaalde momenten . Zeven film lang krijgt Harry te horen dat hij de ogen van zijn moeder heeft . Diegenen die aandacht schenken aan Harry's moeder in de flashback komen vrij snel tot de conclusie dat Lily donkerbruine ogen heeft . Naast haar staat Harry ... met blauwe ogen . Oeps ? Ook blijkt dat , als Harry met de geesten van zijn ouders en hun vrienden spreekt , dat zijn ex-leerkracht opeens een zoon heeft . Hoe weet hij dat , waar wordt dat vermeld ? Wel ... als je de deleted scenes bekijkt ... één keer ! Je moet dus duidelijk de boeken hebben gelezen mocht je daar kunnen volgen . En blijkbaar sterf je niet als je een dooddoener bent , neen in het geval van Bellatrix van Detta en Voldemort val je dan uiteen in duizend stukjes . Al de doden voorheen wiens lichamen nog wel intact zijn worden voor de handigheid even vergeten . Het zijn die details die voor mij de film naar beneden halen . Ik moet geboeid kunnen worden en alles moet logisch zijn . In het geval van deze film is dat helaas niet het geval . Iets positiefs aan Harry Potter and The Deathly Hallows part 2 ? Alan Rickmans acteerwerk is buitengewoon goed . Zelden heb ik zo hard meegevoeld met een personage . Hij alleen al is het waard om de film te gaan zien .