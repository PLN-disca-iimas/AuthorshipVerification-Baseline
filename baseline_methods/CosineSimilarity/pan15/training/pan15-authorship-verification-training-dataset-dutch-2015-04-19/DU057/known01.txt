Simpelweg gelukkig zijn . Wat maakt een mens gelukkig ? En wat is gelukkig zijn eigenlijk ? Op deze vragen zal in elk land ongetwijfeld een ander antwoord gegeven worden . Terwijl vorig jaar nog 54% van de Vlamingen gelukkig beweerde te zijn , is dit nu maar 46% . Een vreselijk laag cijfer gezien de sociale voorzieningen , levensstandaard en luxe die Vlamingen gewoon zijn . Dan rijst de vraag welke factoren er echt aan de basis van een gelukkig leven liggen . Met betrekking tot het concept ' geluk ' zijn er verschillende denkpistes te bewandelen . Geluk werd tot nu toe vaak in verband gebracht met het klimaat . Korte , winterse dagen zouden een deprimerend effect hebben op mensen . Veel zonlicht daarentegen , zou zowel volwassenen als kinderen blij maken op langere termijn . Uit recent onderzoek blijkt echter dat het weer toch geen invloed heeft op iemands gemoedstoestand . Hoe noordelijker de landen gelegen zijn , hoe gelukkiger de inwoners . Nochtans is het in Noorwegen veel kouder en donkerder als in België . Toch moet er opgelet worden met deze gevolgtrekking . Het klimaat is namelijk niet het enige waarin noordelijke landen zich onderscheiden . Het sociale zekerheidssysteem is daar helemaal anders dan in de meeste andere samenlevingen . Denen en Zwitsers betalen de hoogste belastingen , maar krijgen een aantal bijzondere faciliteiten in ruil : De meeste werkgevers hebben een kinderdagverblijf op het bedrijf . Op deze manier kunnen jonge ouders tijdens de middagpauze tijd doorbrengen met hun baby of peuter . Ook de sociale zekerheid is van uitzonderlijk goede kwaliteit en is toegankelijk voor iedereen . Zwitsers kunnen terugvallen op een goed georganiseerde overheid die bescherming en veiligheid biedt , en dat gevoel kan een factor zijn die bijdraagt tot geluk . Als sociale zekerheid inderdaad een rol speelt , verklaart dit meteen waarom Amerikanen minder gelukkig zijn dan Europeanen . In de Verenigde Staten is iedereen op zichzelf toegewezen en bestaan er minder vormen van overheidssteun . Dit is historisch te verklaren door de Amerikaanse drang naar zelfverwezenlijking en autonomie die al vanaf de kolonisatieperiode speelt . ' The American Dream ' is een voorbijgestreefde en irrealistische ideologie die vandaag niet meer werkt . De armoedegrens ligt hoog en veel mensen leven in angst om ziek te worden of de rekeningen niet meer te kunnen betalen . Obama-care is een stap in de goede richting maar blijft voorlopig meer een poging dan een realisatie . Vervolgens zou er een positieve correlatie zijn tussen de activiteitsgraad van mensen en hun geluk . Hoewel er recentelijk veel aandacht gaat naar de risico's van een burn-out , blijken de ambitieuze carrieremensen toch het gelukkigst te zijn . Kunnen bijdragen aan de realisatie van de eindtermen van je bedrijf geeft een goed gevoel . De voldoening achteraf compenseert de stress en hoge werkdruk . Na de groep van carrieremensen volgen degenen met een geroutineerde en weinig spannende job , en als laatste komen de werklozen aan bod . Werklozen leven constant in onzekerheid over de toekomst en hun activiteitsgraad is zeer laag . Actief zijn zou drie keer meer bijdragen tot geluk dan geld . Dit moet wel binnen de westerse context geplaatst worden . De financiële onzekerheid van werklozen zal hen niet gelukkiger maken . Ze hebben wel een leefloon om op terug te vallen waardoor ze toch hun basisbehoeften kunnen vervullen . Vanaf het punt dat het gebrek aan geld de gezondheid of huisvesting van een gezin in gevaar brengt , speelt geld wel een grote rol . Geld maakt niet gelukkig , maar zonder geld is het moeilijk om gelukkig te zijn . Bovendien hebben voorgaande invalshoeken enkel betekenis voor rijkere landen . Bewoners van derdewereldgebieden zoals Zuid-Afrika hebben heel wat meer redenen om ongelukkig te zijn . Zij proberen ondanks hun situatie toch het beste van het leven te maken . De westerse samenleving kampt vaak met luxeproblemen . Hoewel meer sociale controle zogezegd zorgt voor minder gelukkige bewoners , werkt het Amerikaanse ' laissez-faire ' systeem ook niet . Mensen hechten blijkbaar veel belang aan hun vrijheden en rechten als individu , maar verwachten toch een minimum aan steun van bovenaf . Geluk is op zijn minst gezegd een moeilijk te definiëren concept . Carriere maken in een noorderlijke land met individuele autonomie en goede sociale zekerheid lijkt ideaal . En de zon hoeft bovendien niet altijd te schijnen .