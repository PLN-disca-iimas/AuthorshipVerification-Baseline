Van welvaartstoename tot psychische neerval In België staat de pensioensleeftijd momenteel op 65 jaar . De regering wenst de leeftijdsdrempel op te trekken , maar de bevolking is hierover niet enthousiast . Uit recent onderzoek blijkt dat een toename in economische welvaart van een land niet noodzakelijk een welzijnsgroei van de inwoners betekent . Zo is in België een vierde van alle ziekteveruim van het lange type te wijten aan een psychische oorzaak . Bovendien kennen psychiatrische patiënten in het land een gemiddelde verlaging van de levensverwachting met maar liefst vijftien jaar . Met het vergrijzingsprobleem in het vooruitzicht , wordt de kwestie geen eenvoudige taak voor de overheid . De vraag stelt zich dan ook of er nu echt een verband bestaat tussen een hogere werktijd en hogere ziektecijfers . Eerst en vooral leidt lager werken tot presenteïsme . In de dynamische maatschappij worden tewerkgestelden hun job sneller beu en hebben ze meer nood aan vrije tijd . Ze werken wel , maar minder efficiënt dan voorheen . Langer actief zijn op de arbeidsmarkt impliceert dus geen automatische verhoging van de productiviteit en de welvaart van een economie . Integendeel , het resulteert vaak in een daling van de psychische toestand van werknemers en dus een omgekeerd effect . Zo is volgens peilingen het presenteïsme in België verdubbeld bij mensen met een matige psychische aandoening , wat hoger is dan het Europese gemiddelde . Bovendien ontwikkelen de meeste kinderen van ouders met een psychische aandoening zelf op latere leeftijd ook een stoornis . Om deze vicieuze cirkel te voorkomen , moet de overheid tussenkomen . Te veel werken mag dan niet goed zijn voor de geestelijke gezondheid , te weinig werken is ook niet goed . Ook vele lange werklozen kampen met psychische problemen . Zo voelt een zevende van de mensen die een beroep doet op het OCMW ( en dus werkloos is ) zich geestelijk onwel . Langer een job uitvoeren draagt dus slechts in bepaalde gevallen bij tot een stijging van psychische stoornissen ten gevolge van werkgerelateerde oorzaken . Er zijn namelijk mensen die wel langer wensen te werken , omdat ze hun werk graag doen en zich anders zouden vervelen of om later een hoger pensioen te bekomen dan hun leeftijdsgenoten . Verder spelen ook niet-werkgerelateerde factoren een rol . De oorzaak van een geestelijke stoornis ligt niet altijd bij het werk van een persoon . Het kan ook een rechtstreeks gevolg zijn van bijvoorbeeld relatie - of familieproblemen . Denk maar aan een scheiding of een jeugdtrauma . In zulke gevallen zeggen de hoge Belgische zelfmoordcijfers eigenlijk niets over de werk(on)tevredenheid van personen . Verder kunnen ook financiële tekortkomingen het resultaat zijn van psychische aandoeningen . Artsen zijn dan te duur , waardoor het voor deze mensen nog moeilijker wordt om zich van hun problemen te verlossen . Hoewel het land een overconsumptie kent van goedkope kalmerings - en slaapmiddelen , vormen ze geen permanente oplossing . De overheid moet iets doen , want ongeveer 700.000 Belgen ervaren vandaag een psychisch probleem . Momenteel staat het maximum aantal op te nemen vakantiedagen voor een werknemer op 20 dagen per jaar . Als de overheid de beroepsbevolkingsleeftijd naar de toekomst toe toch wenst op te trekken , kan ze hiervoor misschien een compensatiestrategie hanteren . Door bijvoorbeeld meer officiële vakantiedagen per jaar te voorzien , wordt de arbeidsperiode als het ware meer verspreid en dus minder - al dan niet psychisch - belastend . Ook zou ze in de mate van het mogelijke een orgaan kunnen ontwikkelen voor persoonlijke begeleiding van deze mensen , want zich beperken tot het openstellen van noodlijnen blijkt voorlopig onvoldoende . Het is duidelijk dat er een gedeeltelijke causaliteit bestaat tussen langer werken en meer psychische problemen . De pensioensleeftijd is echter slechts een advies van de overheid . Met de mogelijkheid op het brugpensioen kunnen arbeidskrachten altijd sneller hun loopbaan stopzetten . Die keuze ligt bij de mensen zelf . De overheid daarentegen staat voor een moeilijkere keuze . Enerzijds wenst ze de pensioensleeftijd op te trekken als oplossing voor het vergrijszingsprobleem , maar anderzijds vergroot ze hiermee het aantal mensen met psychische problemen . Hoe dan ook zal de werkleeftijd recht evenredig toenemen met de levensstandaard . De toekomst zal moeten uitwijzen wat de gevolgen hiervan zijn op de psychische toestand van de samenleving .