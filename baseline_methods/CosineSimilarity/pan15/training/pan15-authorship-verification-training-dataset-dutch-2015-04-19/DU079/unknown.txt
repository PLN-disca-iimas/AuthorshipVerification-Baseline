Scary Monsters and Bad SongsSkrillex . De muzikale topper van 2012 . Althans , voor mensen die dit ‘ muziek ’ durven noemen . De 25-jarige producer van overrated dubstep-muziek haalde dit jaar met al z ’ n nummers de top van de hitlijsten . Wat is er toch gebeurd met de muziek van vroeger ? Dubstep was de hype van 2012 , en Skrillex was dan ook het gezicht van deze hype . Zijn muziek werd op elk feestje gedraaid en zorgde voor immense sfeer . Volgens de meesten onder ons dan toch . De muziek van Skrillex is niet meer dan eenzelfde loop die gedurende het hele liedje herhaald wordt , met ofwel een stevige , of wel –even - geen beat onder . Ongeveer in het midden van het liedje vindt de ‘ bass-drop ’ plaats , waarna het liedje op exact dezelfde manier verdergaat als in het begin . De samenstelling die net beschreven werd , is de basis van elk liedje van deze producer , waardoor ook alle nummers op elkaar lijken . Niet echt veel variatie dus . Hoewel de ( pop)muziek van tegenwoordig ook steeds minder origineel wordt , is het toch duidelijk dat men hierbij –in sommige gevallen - nog de moeite doet om echte instrumenten te gebruiken . Skrillex ’ muziek is niet meer dan een aaneenschakeling van electronische klanken , die nog niet eens aan een instrument doen denken . De tekst bestaat vaak uit één enkel woord , dat gedurende vier minuten constant wordt herhaald op een mechanische toon . Dit toont ook het gebrek aan emotie aan in zijn muziek . De muziekindustrie van tegenwoordig doet dan wel vaak een beroep op autotune , waarbij de stemmen van artiesten aangepast worden ten gunste van het publiek , toch steekt men nog werk in het schrijven van teksten , die –al dan niet - een diepere betekenis hebben . De artiest mag dan wel zijn of haar stem bewerken , als er toch emotie in het nummer ligt , kan dit het ‘ bedrog ’ wel doen vergeten . Skrillex is niet meer dan een jonge man die enkele knoppen indrukt om ‘ muziek ’ te maken . Zijn nummers bevatten geen emotie , zijn repetitief en wijzen op weinig originaliteit . Wil je echte muziek , zoek dan iets van voor het computertijdperk en laat Skrillex voor wat hij is . 2012 is voorbij , dus het is tijd voor een nieuwe , betere hype .