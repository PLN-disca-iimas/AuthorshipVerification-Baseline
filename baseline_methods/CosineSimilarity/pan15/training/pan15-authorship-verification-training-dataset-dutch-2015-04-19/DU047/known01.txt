Werkloosheid in de politiek Stel het u voor : de hele stad Antwerpen krijgt zonder iets te doen een uitkering . Heel België staat op zijn kop . Protest breekt uit van de kust tot in de Ardennen . Er breekt misschien zelfs een burgeroorlog uit . De contestatie is aannemelijk , maar toch schort er iets : elk jaar zijn er namelijk meer dan 650 000 werklozen die een werkloosheidsuitkering krijgen van de RVA ( Rijksdienst voor Arbeidsuitkering ) . Hier kraait geen haan naar , al telt Antwerpen niet zo veel meer inwoners dan deze groep werklozen . Velen uit deze groep ' profiteren ' al jaren van de sociale zekerheid die floreert in ons land . Zelfs na meermaalse jobweigering zijn deze werklozen nog steeds zeker van een maandelijks inkomen . Kunnen we dan niet spreken van een misbruik van de sociale zekerheid ? Een misbruik die uiteindelijk zelfs tot de bedreiging van deze hele sociale zekerheid leidt ? 74% van de Belgische bevolking ging hier alvast mee akkoord . Hierdoor is het natuurlijk logisch dat werkloosuitkeringen , en het al dan niet beperken in de tijd van deze uitkeringen , een ' hot topic ' is voor het Vlaamse politieke landschap . Het merendeel van de partijen , met name N-VA en Open VLD , is er immers van overtuigd dat het beperken van een uitkering in de tijd zijn vruchten kan afwerpen . Natuurlijk , in sommige gevallen is werkloosheid onvermijdelijk . U kan immers niet verlangen dat een pas afgestudeerde student meteen de job van zijn of haar dromen vindt . Bovendien zijn er altijd mensen die zich in een toestand bevinden waar werken onmogelijk is , zoals gehandicapten of mensen die herstellen van een ziekte . Zeker van deze laatste groep kan u niet verwachten dat ze slechts enkele jaren een uitkering krijgen , zij zullen na deze periode nog steeds niet in staat zijn te werken . Toch zou een in tijd beperkte uitkering voor alle anderen , ook voor de pas afgestudeerden , een goed idee zijn . Immers , als deze uitkering beperkt zou worden in de tijd , zouden er veel minder uitkeringen over eenzelfde budget gespreid moeten worden , waardoor de individuele uitkering zal stijgen . Dit is althans de visie van Open VLD . Omdat het budget van de werkloze stijgt , krijgen ze meer kansen , waardoor ze uiteindelijk minder lang in een werkloze toestand zullen verkeren . Ook N-VA opteert voor het beperken van uitkering in de tijd . Vlaanderens grootste partij wil de uitkeringen beperken tot twee jaar en wil gemeenschapstaken invoeren voor zij die langer dan deze twee jaar zonder werk zitten . Dit is ook logisch : zij die kunnen werken worden gestimuleerd om te werken . Bovendien moet ook de 67,2% werkende bevolking elke dag uit werken om hun gezin te onderhouden . Voor wat hoort wat , zo heeft u het ooit in de kleuterschool geleerd . Bovendien blijken de partijen voor een keer volledig unaniem : wie werk weigert verliest zijn uitkering . Vlaams Belang gaat hierin natuurlijk nog een stap verder en wil een waar sanctiebeleid invoeren voor zij die wel kunnen , maar niet willen werken . Als ze zouden kunnen , zouden ze de werklozen beter disciplineren . Dit lost natuurlijk de kwestie van meer vraag dan aanbod niet op . Vele werklozen kiezen er immers niet voor om werkloos te zijn en zouden maar al te graag een job vinden die bij hen past . In plaats van een negatief terreurbeleid lijkt een positief aanmoedigingsbeleid hier meer op zijn plaats . CD&V en N-VA opteren voor het beter begeleiden van werklozen in hun zoektocht naar een passende job . Hierbij wordt vooral gefocust op het effectief zoeken naar een job die bij de huidige diploma's van de werkloze past , maar kan ook uitgebreid worden naar het aanbieden van extra cursussen , bijvoorbeeld een taalcursus Frans , om de werkloze een betere plaats op de arbeidsmarkt te kunnen garanderen . Het is dus duidelijk dat er iets moet veranderen aan het huidige werklozenbeleid . Hierbij zijn de partijen unaniem over één ding : wie niet bereid is om te werken zal uiteindelijk zijn of haar uitkering verliezen . Een sanctiebeleid is hier niet op zijn plaats , maar een goede begeleiding van de werkloze is zeer belangrijk om langdurige werkloosheid te vermijden . Het zal uiteindelijk ook niet meer mogelijk zijn om voor een langere tijd een werkloosuitkering te ontvangen , tenzij er zich natuurlijk buitengewone omstandigheden voordoen . Door de werkloosuitkering in de tijd te beperken , zorgen we ervoor dat de sociale zekerheid ook eerlijk is tegenover de werkende burger . En hebben we in één keer een zoveelste burgeroorlog vermeden .