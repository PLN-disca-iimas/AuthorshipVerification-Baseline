In juni besliste ik om me mijn eerste smartphone aan te schaffen en koos uiteindelijk voor dit merk en type omwille van de gebruiksvriendelijkheid . Ik heb dit toestel nu enkele maanden in mijn bezit , maar heb er mijn portie ellende al mee gehad . De batterij gaat bij intensief gebruik maar enkele uren mee . Hij laadt maar traag weer op en oververhit soms waardoor het toestel uitvalt . Daarnaast valt het toestel ook regelmatig , zonder reden , plots uit en start dan opnieuw terug op . De laatste weken is er nog een nieuw probleem opgedoken . Als ik opgebeld word , lijkt de opneemfunctie op de touch screen geblokkeerd te zijn . Ik moet dan wachten tot de beller opgehangen heeft en zelf terugbellen . Het belangrijkste doel van een gsm is toch om bereikbaar te zijn en te kunnen bellen in noodgevallen , maar zelfs daar kan ik met dit toestel niet op rekenen . Ik ben erg teleurgesteld en vind dit product zijn prijs niet waard . Niet echt een aanrader dus !