Juli 2011 , het is zover , het langverwachte einde van de Harry Potter reeks . Na 10 jaar filmen was dit hét moment voor alle fans . Na het bekijken van Harry Potter and the deathly hallows - part 1 zaten de meeste fans met hoge verwachtingen naar part 2 . In die eerste film werd er enorm toegewerkt naar een climax die niet bleek te komen . De film had dus veel goed te maken na deel 1 en dat deed het ook . De film zat boordevol bloedstollende actiescènes en vele flashbacks naar het vroegere leven van Harry en naar dat van zijn ouders . Deze flashbacks zorgden voor de nodige onderbrekingen tussen de gevechten en andere aangrijpende scènes . Naast al deze typische , grootse actiescènes , waren er ook enkele leuke kleine momenten : Molly Weasley die het leven van haar dochter wil beschermen en vecht met Bellatrix Lestrange , Professor McGonagall die er alles aan doet om Hogwarts te beschermen , Sneep die na al die jaren toch de goede blijkt te zijn , . . . Naast deze aangename scènes waren er natuurlijk ook de clichés . De epiloog is hierin het beste voorbeeld . Kortom een goede film met alle nodige aspecten om het verhaal rond Harry Potter vermakelijk af te ronden .