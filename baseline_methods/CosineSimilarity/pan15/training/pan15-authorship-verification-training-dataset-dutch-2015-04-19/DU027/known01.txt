Volgens bepaalde bronnen is 1 op de 10 mensen holebi . Toch werd er voorbije week in Parijs een zoveelste protestactie gehouden tegen het homohuwelijk . De actievoerders waren van een extreemrechtse beweging , zo luidde het . Hoe is dit nu , anno 2013 , nog mogelijk in een land als Frankrijk , waar de Gouden Palm net werd uitgereikt aan de film over een lesbienne op het filmfestival van Cannes ? Onder ons , Westerlingen die claimen vooruitstrevend en open-minded te zijn , zijn er nog steeds mensen die anderen willen buitensluiten omwille van wie ze zijn . Zij willen hen rechten ontnemen waar élk mens recht op heeft . Ik herhaal : hoe is dit nog mogelijk , na alles wat er zich onze Europese geschiedenis al heeft afgespeeld ? Niet alleen holebi's , maar ook zigeuners , Joden , Afrikanen , roodharigen , kortom mensen met eender welke herkomst , welk uiterlijk en welke overtuiging dan ook , het zijn allemaal gewone mensen . Het zijn allemaal individuen met dezelfde rechten en plichten . Het is een schande dat nog niet iedereen dezelfde rechten mag genieten . Het was net het welvarende , vooruitstrevende Europa dat de grote verlichtingsidealen zou verkondigen aan de rest van de wereld . Toch zijn de idealen vrijheid , broederlijkheid en gelijkheid ook hier nog ver te zoeken . Dat er zo iets als de Holocaust kon geschieden , was al een gruwelijk feit en dit zelfs nadat de ideeën van Verlichting al volledig ingeburgerd waren . Enkelen onder de Europeanen hebben dus duidelijk hun lesje nog niet geleerd . Is de overheid schuldig aan het feit dat er nog altijd homohaters of rassenhaters of eender welke andere soort haters zijn ? Het antwoord zou zowel positief als negatief kunnen zijn . De overheid bestraft racisme en homohaat weliswaar , maar zoals gebleken is , is dit niet voldoende . Het spreekwoord luidt niet voor niets ' beter voorkomen dan genezen ' . De taak van de overheid bestaat er onder andere in om aan preventie te doen . De media zijn een ideale middelen om een boodschap over te brengen en via het onderwijs kan de overheid ervoor zorgen dat de Europeaan zijn geschiedenis grondig kent , want l'histoire se répète . Maar daar hebben we een knelpunt dat een andere discussie uitlokt : het onderwijs en de media mogen geen marionetten van de overheid worden . Dit staat vast , maar als de mens zijn normen en waarden niet van thuis meekrijgt , dan moet hij die elders leren . Het is natuurlijk utopisch om te geloven dat door campagnes van de overheid alle homohaat en al het racisme uit de wereld verbannen kunnen worden . Haat en angst zitten diep in een mens ingebakken . Een homofoob persoon zal niet door een reclamespotje of een boodschap van algemeen nut op televisie zijn angst of haat voor holebi's verliezen . Het is voor de overheid onbegonnen werk om ieder individu te bekeren tot naastenliefde , maar ook de kleine man kan zijn steentje bijdragen . Het is onze taak , de taak van de kleine garnaal , om homofilie bespreekbaar te maken in onze eigen familie en kennissenkring . Wij moeten zelf onze omgeving duidelijk maken dat homofilie een uiterst normaal en natuurlijk fenomeen is , dat al zo oud is als de mens zelf . Homofilie is geen taboe , maar homofobie is het taboe ! Met deze slogan kan ieder van ons zijn steentje bijdragen in de strijd tegen homofobie . Jammer genoeg is een wereld zonder haat een utopie . Er is maar een opstoker nodig en enkele idioten die dom genoeg zijn hem te volgen om weer een nieuw clubje mensenhaters op te richten . Men zal haat nooit uit de wereld kunnen bannen , want net zoals homofilie is haat een fenomeen dat er altijd is geweest en dat er altijd zal zijn , maar het is onze taak en die van de overheid om deze haat tot een minimum te beperken .