Dit wil niet zeggen dat er geen kunstrichtingen mogen bestaan en dat alleen maar de positieve wetenschappen gepromoot moeten worden , maar wel dat jongeren op 18-jarige leeftijd moeten beseffen dat er met sommige diploma's gewoon niet veel jobs te vinden zijn . Ze moeten een weloverwogen keuze maken tussen enerzijds dingen die ze graag doen en anderzijds dingen waarmee ze toekomstperspectieven hebben . Wat ook nefaste gevolgen heeft voor onze economie , zijn de vele misbruiken van werkloosheidsuitkeringen . Mensen blijven te lang wachten om opnieuw werk te zoeken . Deze misbruiken bedreigen de sociale zekerheid . Deze reden speelt een grote rol in de oppositie tegen welvaartsvaste uitkeringen . Politici willen tegengaan dat Vlamingen die zelfs geen intentie hebben om op zoek te gaan naar een job , zouden profiteren van de uitkeringen . Er zijn verschillende maatregelen die getroffen kunnen worden . Eerst en vooral moet de overheid er vooral voor zorgen dat de werkloosheid beperkt wordt in de tijd , niet de uitkeringen . Voor eeuwig uitkeringen ontvangen , is te lang . Dit ligt natuurlijk anders voor mensen die arbeidsongeschikt zijn . Voor hen moet de maatschappij wel een blijvende uitkering blijven voorzien . Een gelimiteerde duur kan ook een extra motivatie geven om op zoek te gaan naar een nieuwe job . Ten tweede moet de overheid werklozen ook beter begeleiden om werk te vinden . Een eeuwigdurende werkloosheidsuitkering kan echter niet . Niets bijdragen aan de samenleving , maar toch geld blijven ontvangen , dat kunnen we als samenleving niet toestaan . De werkloze moet actief op zoek gaan naar een job . Een werkloze die een passende job weigert , moet kunnen worden geschorst en hierdoor zijn werkloosheidsuitkering verliezen . Dit zou moeten worden ingesteld om profiteren tegen te gaan . De mogelijkheid tot schorsing zou ervoor zorgen dat werklozen niet op hun lauweren kunnen blijven rusten . Ook zal de beperkte duur van werkloosheidsuitkeringen ervoor zorgen dat de overheid over meer geld zal beschikken . Vorig jaar kwam het totaal aantal werklozen dat een uitkering ontving op 651 059 . Dit zorgt voor een torenhoge som die naar dit deel van onze sociale zekerheid gaat . Als we dit cijfer kunnen reduceren , kan het geld dat overblijft gebruikt worden om te investeren in bijvoorbeeld nieuwe werkgelegenheden . De huidige situatie hoeft enkel maar doorbroken te worden . Als conclusie kunnen we stellen dat de werkloosheidsuitkeringen beperkt moeten worden . Dit geeft motivatie om nieuw werk te zoeken , en maakt meer geld vrij voor de overheid om jobs te creëeren . Ook zou er een betere poging moeten gedaan worden door de overheid om werklozen beter begeleiden en ook jongeren bewuster te maken van hun studiekeuze . ' Werken maakt gelukkig ' , laat ons dat geluk iedereen gunnen .