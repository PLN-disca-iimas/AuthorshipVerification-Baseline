Starbucks . Een zoveelste overgevlogen fenomeen uit het land van hamburgers en donuts . Menig tienermeisje neemt een foto samen met zo 'n veel te grote , witte kartonnen mok . Dat is dan zogenaamd erg hip . De slimme marketeers hebben dat natuurlijk slim gezien ; de tienermeisjes zijn namelijk met velen . Daardoor weet Starbucks ook dat ze hoge prijzen mogen vragen . Die worden blijkbaar maar al te graag betaald . Ook ouderen vallen voor dit koffiehuis . Ze zijn nieuwsgierig en willen ook wel eens weten waarom er altijd zulke ellenlange rijen staan aan te schuiven aan de kassa . Erg lekker vind ik Starbucks-koffie overigens niet . Geef mij dan maar een authentieke barista die met passie zijn kleine meesterwerkjes maakt . Zulke onpersoonlijke ketens die al te hard hun best doen om authenticiteit uit te stralen , vind ik maar niets . Een enkele troost na een bezoekje kan het goede gevoel zijn wanneer je leest op welke vreemde manier ze je naam op die kartonnen mok geschreven hebben . Dat is het leukste . Een meisje genaamd Erin verandert in enkele stiftbewegingen tot een Aaron . Maar hebben we daar werkelijk vijf euro voor over ? Ik niet . Gelukkig zijn er de tienermeisjes die het bestaan van deze zaken kunnen blijven garanderen .