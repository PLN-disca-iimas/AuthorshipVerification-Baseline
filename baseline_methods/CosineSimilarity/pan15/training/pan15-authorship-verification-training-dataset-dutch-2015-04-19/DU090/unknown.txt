Ik zal eerlijk zijn , ik heb de boeken nog nooit volledig gelezen . Ik heb er nooit echt behoefte aan gehad en de schrijfstijl stond me niet aan . Het zou tijdverspilling zijn , me dunkt . De films daarentegen heb ik wel gezien ( want ja , je moet toch een beetje kunnen meepraten met de rest , niet ? ) . Maar goed , ik ga het niet over de schrijfstijl of dergelijke hebben , maar over het thema en de inhoud . ( Als dat überhaupt mogelijk is in minder dan 200 woorden . ) Ik heb al tientallen “ Tributes ” ( zo noemen de fans zich ) gevraagd of ze “ Battle Royale ” kennen , en elke keer hoor ik “ Neen ? ” . Een triestige zaak noem ik dat . Het thema is in Japan 10 jaar geleden op papier gezet en uitgegeven . Plus , het was een besteller in het land van herkomst en de rest van de wereld . Zelfs Stephen King bewonderde het boek , en laten we eerlijk zijn , hij kent er wel wat van . Suzanne Collins beweert dat ze nog nooit van Battle Royale had gehoord toen ze haar trilogie schreef . Het tegendeel is natuurlijk moeilijk te bewijzen , maar het is “ een vreemde samenloop van omstandigheden ” . Voor mij blijft het een flauw afkooksel van “ Battle Royale ” .