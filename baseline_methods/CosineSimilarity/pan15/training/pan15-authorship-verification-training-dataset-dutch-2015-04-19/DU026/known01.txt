Michelle Claerhoudt Gezonder leven , dus beter leven ? Een gezond leven , streven de meeste mensen daar niet naar ? Een leven zonder snoep en stress , een leven met sport dat hebben we voor ogen . We zouden beter en langer leven door zo 'n gezonde gewoontes . De vraag is echter of dat echt het geval is . Staat een gezonder leven gelijk aan een beter of misschien een langer leven leven ? Ten eerste , is een gezonder leven een beter leven ? Het programma Volt stelde zich een paar weken geleden deze vraag . Het programma besloot een jonge vrouw de opdracht te geven om een week lang te leven zonder suiker . De opdracht bleek echter niet zo simpel te zijn als de vrouw had verwacht en een paar uur na het begin van de uitdaging ontstonden er reeds een aantal problemen . Het eerste probleem kwam aan het licht toen de vrouw aan het winkelen was in de supermarkt . Het samenstellen van een menu zonder suikers bleek immers een zware opdracht te zijn . Meer dan de helft van de producten die de vrouw in normale omstandigheden zou kopen bevatten suikers en moesten dus uit de menu verdwijnen . Het tweede probleem waren de afkickverschijnselen die de vrouw na een of twee dagen begon te vertonen . Een duizelig gevoel en hoofdpijn waren slechts een paar van de symptonen waar ze de komende week mee zou moeten leven . Toen het einde van de week in zicht was verdwenen de symptonen echter . Zouden de zware inspanningen misschien toch lonen ? Ja , dat deden ze . De jonge vrouw vertelde dat ze zich nog nooit zo alert had gevoeld . Nu we weten dat het loont is de vraag echter of zo 'n manier van leven haalbaar is , maar dat antwoord hangt van persoon tot persoon af . Hoeveel bent u bereid te doen voor een leven zonder suiker ? Ten tweede , is een leven met sport en zonder snoep een garantie voor een langer leven ? Een documentaire die Canvas een paar maanden geleden toonde bewees dat het antwoord op deze vraag nee is . Een deel van de documentaire vertelde het verhaal van twee broers met totaal verschillende levenswijzen . De ene broer beoefende meerdere sporten en besteedde aandacht aan het koken van gezonde maaltijden . De andere broer leefde op een omgekeerde manier . Sporten , groenten en fruit stonden niet in zijn woordenboek . Hij kreeg op een bepaald moment een sombere diagnose . Een hartziekte veranderde het leven van de man op een fundamentele manier . De kans is groot dat u nu denkt : wat verwachtte die man dan met zo 'n slechte levensstijl . Maar het was niet de levenswijze van de man die de oorzaak van de ziekte vormde , maar de genen . Toen de ander broer besloot zich te laten testen op de ziekte kreeg hij immers een diagnose die zijn broer een paar weken eerder ook had gekregen . Het besluit is dus dat leven op gezondere manier niet garandeert dat u langer leeft . Een gezonder leven staat dus niet per se voor een beter of langer leven . De tweede reportage toont aan dat een groot deel wordt bepaald door de genen , daarom kon de levenswijze van de broers de diagnose niet veranderen . De eerste reportage toont echter dat wat mensen eten toch een invloed heeft op hoe zij zich voelen . De conclusie is dat leven op een gezonde manier helpt , maar er zijn zaken die we niet kunnen veranderen . Leef dus met mate . Eet bijvoorbeeld geen hopen chocolade , maar af en toe een kleine reep Côté d'Or mag . Wat is trouwens een leven zonder chocolade ? Michelle Claerhoudt