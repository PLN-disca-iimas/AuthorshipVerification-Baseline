Gelukkig zijn : een persoonlijke zoektocht Geluk maak je zelf ? Een standaard handleiding ' hoe word je gelukkig , ' bestaat helaas niet . Ieder individu geeft het begrip geluk een andere invulling , die bestaat uit enkele basisvoorwaarden . Voldoen aan deze voorwaarden vergroot de kans op geluk aanzienlijk . De Internationale Geluksindex vertelt ons dat Belgen algemeen behoorlijk gelukkig zijn : met een score van ruim zeven op tien nemen wij een mooie achtste plaats in op deze wereldranglijst , voorafgegaan door de Denen en Zwitsers die met een cijfer van meer dan acht op tien de lijst aanvoeren . Toch maken cijfers ons duidelijk dat Vlamingen vorig jaar bijna tien procent gelukkiger waren dan nu . Hoe dit komt , is moeilijk te bepalen . Hoewel iedereen iets anders begrijpt onder het begrip geluk , bestaan er verscheidene algemene factoren die de mate van het ' gelukkig zijn ' mee bepalen . Vrijheid is daarbij een van de belangrijkste factoren . Mensen van hun vrijheid ontnemen en zware beperkingen opleggen , werkt een negatief effect in de hand . Vrije meningsuiting en vrij zijn van gaan en staan impliceert dat mensen de dingen kunnen doen die zij graag doen en hen gelukkig maken , wanneer ze maar willen . Welvaart behoort ook tot deze categorie : wie zich kan veroorloven wat hij denkt nodig te hebben , is automatisch gelukkiger . Daarnaast zijn er factoren die een grote domper op het geluk zetten . We zien dat de financieel-economische crisis , die intussen al enkele jaren aan de gang is , reeds een serieuze welvaartsvermindering teweegbracht . Samen met de stijgende mate van onzekerheid , ziet de toekomst er al heel wat minder rooskleurig uit dan enkele jaren geleden . Deze factoren hebben bij heel wat mensen een vermindering van geluk veroorzaakt . Voor degene die op een hoger welvarend niveau zaten , had dit nog geen dramatische gevolgen . Bij anderen die het daarentegen vooraf al met wat minder moesten stellen , is dit een grote tegenslag . Wetend dat een job bijdraagt tot een groter geluk , is het vanzelfsprekend dat zij die door de crisis zonder job gevallen zijn , zich niet meer zo gelukkig voelen als voorheen . Studies hebben uitgewezen dat er een grote correlatie is tussen de activiteitsgraad en geluk : een job verliezen maakt mensen minder actief , waardoor bijgevolg ook het geluk afneemt . Maar alles is voor interpretatie vatbaar . Een goede ondersteuning door vrienden en familie kan dit soort tegenslagen al gedeeltelijk opvangen . Als dat dan nog gecombineerd wordt met een positieve ingesteldheid , zal een negatief effect op het geluk al afzwakken . Veel mensen neigen na zware tegenslagen naar ( zelf)beklag en depressieve gevoelens . Dit is volkomen normaal , als zij achteraf echter ook pogingen doen om hun leven terug op de rails te krijgen . Blijven klagen en stilstaan bij wat gebeurd is , biedt geen oplossing . Het is niet omdat je het even met wat minder moet stellen , dat gelukkig zijn niet meer mogelijk is . Het leven door een roze bril zien is zeker al een stap in de goede richting : door zich te focussen op de positieve zaken , niet op te geven en zich vooral te richten naar de toekomst , kunnen mensen de val om zich steeds ongelukkiger te voelen , ontwijken . Dat dit voor de ene persoon makkelijker is dan voor de andere , is vanzelfsprekend . Een samenloop van allerlei negatieve gebeurtenissen maakt een situatie heel wat moeilijker en op zo 'n moment nog licht aan het einde van de tunnel zien lijkt vaak een onmogelijke opdracht . Toch is er altijd een uitweg : blijf niet bij de pakken zitten , neem de vrijheid om terug te doen wat je graag doet en probeer steun te vinden bij mensen uit de omgeving . Geluk maak je zelf ? Ja , maar vaak moet de persoonlijke definitie van geluk aangepast worden aan de omstandigheden . Te hoge verwachtingen leiden tot teleurstellingen , teveel eisen maken de weg naar geluk nog een stuk langer . Door deze eisen aan te passen aan de mogelijkheden , lijkt het doel ' gelukkig zijn ' steeds dichter bij . Het spreekwoord " geluk zit in de kleine dingen " , is hiervan een duidelijke illustratie . Nu rest ons enkel nog om deze kleine dingen effectief meer aandacht te geven en ze veel meer te appreciëren . Op die manier ligt geluk binnen handbereik .