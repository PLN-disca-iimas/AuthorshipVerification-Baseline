Gelijkheid tussen man en vrouw is iets dat ons al eeuwen in de ban houdt . Vroeger had de man de dominante positie ten opzichte van de vrouw , maar dat beeld is dezer dagen aan het vervagen . De positie van de vrouw is er sinds de Tweede Wereldoorlog alleen maar op vooruitgegaan . Vrouwen laten zich steeds meer gelden en willen niet langer onderdoen voor mannen . Feministen , vrouwen die voor de rechten van de vrouw strijden , zijn niet langer extreem zeldzaam . Men zou verwachten dat het fenomeen van moderne , vooruitstrevende vrouwen die voor zichzelf opkomen zich ook voordoet op de werkvloer . Maar niets is minder waar . Het blijft een feit dat er nog steeds meer mannen dan vrouwen een hoge functie op de arbeidsmarkt hebben . Hoe kunnen we de ongelijkheid op arbeidsmarkt tussen mannen en vrouwen verklaren ? En kunnen we dit fenomeen verhelpen zodat er meer vrouwen aan de top komen ? We zullen het in dit essay bespreken . Het lijkt wel of vrouwen op de werkvloer voortdurend tegen een glazen plafond aanlopen . In het lijstje van wereldleiders , multimilionairs en grote bazen van bedrijven zijn er maar bitterweinig vrouwen te vinden . Eén verklaring hiervoor zou kunnen zijn dat mannen veel meer carrièregericht zijn dan vrouwen . Vrouwen zullen vaker denken aan de kinderen en het huishouden , en bijgevolg sneller hun carrière opzij zetten . Mannen daarentegen zien zichzelf als de kostwinner van het gezin . Zij stellen zichzelf verantwoordelijk zodat het gezin niets te kort komt . Dit beeld is voor heel veel mannen en vrouwen vanzelfsprekend . De gedachte is zo vastgeroest bij de mensen dat het moeilijk is om deze te doorbreken . Dat zou wel eens dé verklaring kunnen zijn waarom vrouwen niet vaak aan de top geraken . De afgelopen jaren is er wel al wat veranderd ( denk maar aan ' de nieuwe man ' ) , maar toch nog niet genoeg om de ongelijkheid tussen man en vrouw op de arbeidsmarkt aanzienlijk kleiner te maken . We kunnen pas meer vrouwen aan de top krijgen , als we die vastgeroeste gedachte van ' man als kostwinner , vrouw als huismoeder ' volledig kunnen loslaten . Als we kijken naar het verloop van de geschiedenis , merken we al een positieve vooruitgang voor de vrouw , maar we kunnen meer doen . Zo is positieve discriminatie van de vrouw al zeer bevorderend om het vrouwen iets makkelijker te maken in het doorbreken van dat vastgeroest rollenpatroon . Als bedrijven de vrouw iets meer kansen zou geven dan mannen , zouden vrouwen meer de kans krijgen zich te bewijzen . Het is namelijk een slecht tegenargument te zeggen dat mannen ' beter ' of ' slimmer ' zouden zijn dan vrouwen . Het is een feit dat mannen in sommige dingen meer uitblinken dan vrouwen en vice versa , maar dat is het punt niet . Het is interessant om meer vrouwen aan de macht te krijgen , zodat bedrijven of instellingen de zaken vanuit een ander perspectief kunnen bekijken . Een vrouw denkt soms aan dingen waar een man anders niet bij stil had gestaan , en daarom is het uitermate belangrijk dat er meer vrouwen een hoge functie kunnen bekleden . Toch mogen we ook niet te enthousiast worden . Het is niet omdat een vrouw enkel een ander perspectief in de zaak kan brengen , dat ze voorrang zou moeten krijgen op alle andere mannen die naar hetzelfde ambt dingen . Ook de kwaliteiten en capaciteiten van een werknemer zijn erg belangrijk , en die zullen uiteindelijk beslissen wie de job krijgt . Als de ene simpelweg beter is dan de andere , krijgt deze de baan of promotie . Het maakt dus niet uit of de werknemer een vrouw of een man is . Maar als beide sollicitanten even goed zijn , dan zou de vrouw voorrang moeten krijgen . Zo kunnen we meer gelijkheid bevorderen tussen man en vrouw op de werkvloer . We kunnen dus besluiten dat positieve discriminatie van de vrouw wel zou helpen , maar dat het toch niet alles zou beslissen . Hét essentiele breekpunt om meer vrouwen aan de macht te krijgen , is als we het eeuwenlang vastgeroest rollenpatroon kunnen doorbreken . De man moet zichzelf niet langer zien als dé kostwinnaar , noch moet de vrouw zichzelf zien als dé huismoeder die het huishouden doet en voor de kinderen zorgt . Als man en vrouw elkaar allebei meer als evenwaardige werkcollega's zien , komen er ongetwijfeld grote verschuivingen in de arbeidsmarkt . Hoe lang dit zal duren , hangt volledig van de mensen zelf af .