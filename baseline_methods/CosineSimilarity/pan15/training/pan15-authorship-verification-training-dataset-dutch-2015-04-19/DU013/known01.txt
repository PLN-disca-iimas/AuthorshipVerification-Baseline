Als we hier in België op straat rondlopen , merken we dat er zeer veel verchillende culturen zijn in ons klein landje . En dat is iets om erg trots op te zijn . Op straat mag iedereen zeggen wat hij wil en dragen wat hij wil , maar hetzelfde kan niet gezegd worden als iemand als ambtenaar in een overheidsinstelling werkt . Levensbeschouwelijke tekens bij ambtenaren zouden verboden moeten worden : geen hoofddoek , geen keppeltje en dus ook geen regenboog-T-shirts . De diversiteit die op te merken is in een stad als Antwerpen is iets waar elke inwoner trots op zou moeten zijn . Iemand die kruisje aan zijn nek heeft , een vrouw die een hoofddoek draagt of een jongeman die wil laten zien dat hij zich niet schaamt voor zijn seksuele voorkeur : niemand zal zich omdraaien en niemand zal die personen ook aanspreken om zijn teken van geloof of overtuiging af te doen . Het is wel iets helemaal anders als die persoon achter een loket staat in het stadshuis . Een overheidsinstelling zoals het stadshuis of zelfs een gewoon zwembad moet een neutrale zaak zijn . Ook al is het niet verboden om een hoofddoek te dragen of een gaypride te organiseren ; dit mag gedragen en gedaan worden in je vrije tijd . Dus vanaf het moment dat je begint te werken zou je kleding neutraliteit moeten uitstralen . Een vrouw mag ook geen diep uitgesneden blouse aandoen achter een loket , dat is ook niet neutraal . Een leerkracht van de lagere school die een regenboog-T-shirt draagt is ook niet gepast . Niet alle kinderen weten wat het betekent en er kunnen verkeerde conclusies uit getrokken worden . Geen enkele ouder zou toch ook willen dat de leerkracht van zijn zoon elke dag naar de les komt verkleed als een travestiet omdat dat zijn overtuiging is . Het kan misschien wel een overdreven voorbeeld zijn , maar iemand zijn persoonlijke overtuiging mag niet zichtbaar zijn in zijn kleding op het werk . Eerst hebben we de homoseksuelen . Zij hebben al lang gestreden voor hun rechten . Hier in België hebben ze niets meer om over te klagen : ze mogen al lange tijd legaal trouwen en sinds enkele jaren mogen ze ook kinderen adopteren . Er is wel een klein deel van inwoners die natuurlijk nooit akkoord zullen gaan met hun levenskeuze en het iets onnatuurlijks vinden . Er zijn wel mensen die er hevig tegen protesteren . Maar vrije meningsuiting geldt hier nog altijd . Zij mogen er zoveel mogelijk over klagen zoals ze willen , maar niemand kan een homoseksueel verplichten om iets anders te doen . Vervolgens zijn er de moslims met hun hoofddoeken . Met moslims zijn er al lange tijd problemen over hun kleerdracht op straat én op de werkvloer . Ondertussen zijn de boerka's al verboden , het gezicht moet zichtbaar blijven ; maar over het hoofddoek is er nog altijd geen concrete oplossing . Ondanks al hun protest zijn ze ook op scholen verboden . Als ze voor een Belgisch bedrijf werken , dan mogen ze ook geen hoofddeksel dragen . Toch vinden veel mensen dat het hoofddoek helemaal verboden zou moeten worden omdat we in een katholiek land wonen . Zij moeten zich aanpassen aan onze regels , net zoals wij ons zouden moeten aanpassen aan hun regels . In Iran moet zelfs een katholieke vrouw op vakantie een hoofddeksel dragen of ze komt in de gevangenis terecht . Een hoofddoek op straat kan nu niet echt verboden worden , want dan zouden ook gewone petjes en mutsen die je hele haar bedekken ook verboden moeten worden . Maar alle bedrijven net zoals de overheidsinstellingen hebben hun eigen regels , die gehoorzaamd moeten worden . Ten slotte is er een vraag die door veel mensen gesteld zal worden : Als hoofddoeken en regenboog-T-shirts verboden zijn op een openbare werkplaats , betekent dat dan ook dat een katholieke gelovige in dit katholieke land geen kruisje mag dragen ? Ja , zoals al eerder gezegd : er moet een neutrale sfeer heersen op de werkvloer . Twee mannen die een huwelijksaangifte willen aanvragen zouden zich niet ongemakkelijk moeten voelen omdat er een strenggelovige moslima met een hoofddoek achter het loket zit en hen verkeerd aankijkt , gewoon omdat zij niet akkoord gaat met hun levenskeuze . Het komt er dus op neer dat we in dit vrije land met vrije meningsuiting mogen doen , zeggen en dragen wat we willen , maar op de werkvloer zijn er andere regels en niet alles is daar toegelaten . Een neutrale sfeer is een vereiste achter een loket en op elke andere werkplaats .