Panos is de ideale plaats om nog snel even iets te smullen te halen voor je op de trein stapt . Althans , dat denken vele mensen . Op elk moment van de dag zie je een lange rij ongeduldige mensen aanschuiven bij deze broodjeszaak.Ik deel duidelijk niet de mening van de meerderheid van de bevolking . Alleen al denken aan de broodjes van Panos doet een onaangenaam gevoel in mijn maag naar boven komen . Ten eerste zijn de broodjes al lang op voorhand gemaakt . Ze zijn niet alleen erg klef , ze zijn ook al bepoteld door alle voorbijgangers . Bij Panos is het namelijk zo dat je je eigen broodje uit de toonbank kan nemen en dus eerst uitgebreid aan alle broodjes kan voelen om te kijken welke je zal verorberen.Vervolgens begeef je je naar de kassa waar een ongeïnteresseerde –en bovendien meestal onvriendelijke - medewerker je een veel te hoge prijs aanrekent . Zeg nu zelf : vier euro voor een taai broodje met twee blaadjes salade , een mini-tomaatje , een kleine snee hesp en mayonaise die meer naast het broodje hangt dan er in ? Nee bedankt , ik spendeer die vier euro liever aan iets waar ik mijn hongerige maag wel een plezier mee doe .