Linkin Park is ooit mijn favoriete band geweest . Net na de wisseling van het millennium hoorde je de hese stem van Chester Bennington en de rhymes van Mike Shinoda vaak vanuit mijn zolderkamertje tot helemaal op het gelijkvloers weergalmen . Vandaag kan ik hun eerste CD's ' Meteora ' en ' Hybrid Theory ' nog zin voor zin meezingen . Geweldige muziek , en bovendien één van de eerste bands om rockmuziek te combineren met het rap-genre . Een schot in de roos was het alvast voor mijn 12-jarige zelf . Maar kleine jongens worden groot , en sommigen komen dan op het slechte pad terecht . Na een heuse pauze was daar plots hun nieuwe album ' Minutes to Midnight ' met als hitsingle ' Bleed It Out ' . Het klonk allemaal net iets te commercieel , en van de inventieve combinatie russen rock en rap bleef niet veel meer over . Ik heb Linkin Park onlangs nog live aan het werk gezien op Rock Werchter . Ik betrapte mezelf erop dat ik mee schreeuwde met ' In The End ' maar dan weer volledig tilt sloeg bij nieuwe singles . Nog nooit was een dubbel gevoel zo sterk als tijdens dat concert , en daar stond ik dan ... Helemaal ' Numb ' .