Wegdromen , dat hoort niet bij een avondje ' Rundskop ' . Simpelweg omdat je daartoe de kans niet krijgt tijdens deze film . Je kijkt immers niet naar ' Rundskop ' , nee , je wordt er een deel van . En wel precies omdat de film een aantal troeven heeft , die in andere producties ontbreken . De eerste shots zijn namelijk meteen raak : de camera tovert beelden te voorschijn die visuele pareltjes zijn . Ze belichamen een wereld die tegelijk vreemd en vertrouwd aanvoelt . Het filmmateriaal ontwikkelt zich vervolgens als een nog-nooit-eerder-vertoond verhaal . Dit scenario bleek voor de Hollywoodstandaard iets te ingewikkeld , maar het biedt de toeschouwer wel een originele , verrassende belevenis . Nochtans zou de uniek verhaallijn niets waard zijn zonder deze cast - met natuurlijk de onwaarschijnlijke Matthias Schoenaerts - die je moeiteloos elk detail doet geloven en je meesleurt in de draaikolk van het hormonendrama . En net als de gruwel je de adem beneemt , stuurt regisseur Roskam wat Vlaamse humor je richting uit om de boel te verluchten . Waarop de film eindigt met een stilte die elk woord overstijgt .