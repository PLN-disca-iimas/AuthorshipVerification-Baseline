De hervorming van het middelbaar onderwijs : noodzaak of profileringsdrang van een hyperactieve minister ? Een stempel . Dat bestelt elke nieuwe minister van Onderwijs . Het liefst moet deze stempel er opvallend en groots uitzien en daarnaast moet hij zo veel mogelijk verschillen van de stempel van zijn voorganger . Maar daar blijft het niet bij : van diezelfde voorganger erft de nieuwe minister ook de onweerstaanbare drang de stempel te gebruiken . Willens nillens . Ook Pascale Smet is ervoor bezweken ; hij zal zijn stempel op het onderwijs drukken met een indrukwekkend plan . Ambitieus weliswaar , grootser en uitdagender dan dat van de vorige minister . Hervormingen dus , want , beweert de minister , het huidig middelbaar onderwijs wordt gekenmerkt door een watervalsysteem . Gelijk heeft hij : als je als jongere vandaag je draai niet vindt in het algemeen secundair onderwijs , word je doorverwezen naar de technische opleidingen . Kan je daar niet aarden , word je naar een beroepsrichting gestuurd . Het gevolg is snel te raden : de motivatie van de ' watervaljongeren ' verdwijnt als sneeuw voor de zon en ook zijn maatschappelijke status krijgt een deuk . Om nog maar te zwijgen van de schoolmoeheid , wat voor de minister ook een doorn in het oog is . Terecht heeft minister Smet het watervalsysteem opgemerkt . Het pleit dan ook voor hem dat hij hemel en aarde beweegt om het te bannen . We hebben immers in de toekomst naast hooggeschoolde werknemers nog steeds bekwame en gemotiveerde vaklui nodig . Die kunnen wel eens zeldzaam worden in een systeem waarin je door je ' mislukkingen ' en niet door je eigen interesses in een beroepsafdeling tuimelt . Logischerwijs zou jij , als je minister was , daaruit concluderen dat het jouw taak erin bestaat het imago van technische scholen en beroepsopleiding op te krikken . Jij zou de eer krijgen het nut en de schoonheid van het technisch vak aan de bevolking te bewijzen . Maar minister ben je niet , Pascale Smet wel . En hij heeft een heel ander plan . Volgens hem kan het probleem enkel door een heel systeemhervorming opgelost worden . Geen gerichte aanpak wil hij ; hij wenst het volledige schoolsysteem op zijn kop te zetten . Kan dit het bewijs zijn dat ook hij aan zijn ' stempeldrang ' toegeeft ? Smet profileert zich dus met een opvoedingsmodel waarin iedereen de kans krijgt op hetzelfde niveau les te volgen . De leerling hoeft hierbij enkel voor een praktische en een theoretische aanpak te kiezen . Net als de lagere school wil hij dus één school waar iedereen gelijk voor de wet is , want dit zal het zelfvertrouwen van de leerlingen opkrikken . Gelooft de minister werkelijk dat het mogelijk is iedereen op een zelfde manier te onderwijzen ? Vergeet hij in zijn ideaalbeeld niet dat leerlingen elk hun eigen talenten hebben ? Hoe zit het in zijn plan dan met de natuurlijke , aangeboren verschillen tussen de leerlingen ? Het is erg kort door de bocht om te denken dat een nivellering de leerlingen zal vooruit helpen : alleen de ' middenmoot ' is daarbij gebaat . Dit zien we al in de lagere school , waar de focus al langer op de ' gemiddelde leerling ' ligt . Dit valt te begrijpen : door de diversiteit in een lagere school moet een leerkracht zich wel op de modale leerling richten om de leerstof aan te brengen . Hierdoor vallen de ' zwakkere ' en ' sterkere ' leerlingen uit de boot . De ene groep begrijpt de leerstof niet , de andere verveelt zich door te trage aanpak . Daardoor verliezen beide groepen belangstelling . Momenteel kan je dan nog zeggen : ' Gelukkig duurt het lager onderwijs maar zes jaar , het secundair onderwijs zal hen iets nieuws bieden : leerstof op maat . ' Het huidige middelbaar onderwijs stimuleert immers beide groepen : door bij de ene groep meer op praktijk te richten en door bij de andere groep op theoretische uitdagen te focussen . Zo krijgt ieder wat wils , stijgt de interesse en daalt de schoolmoeheid . Hiertegen kan de minister toch geen bezwaar hebben ? De stempelaar in Smet is erg roekeloos te werk gegaan . Hij heeft een utopische stempel gekocht die erg mooie afdrukken op papier achterlaat . Maar als de inkt echt zal beginnen te leven , zal het er dan nog steeds zo mooi uitzien ? Hij vergeet dat hij als minister nu al een systeem heeft , waar hij erg trots op kan zijn . En als hij dat systeem zou kunnen perfectioneren , dan zou hij pas een standbeeld verdienen .