Voetbal is vandaag de dag zonder twijfel de populairste sport in België en vele andere landen . Op grote wedstrijden komen duizenden supporters af , voetballers worden behandeld als superstrerren en er worden miljoenen euro's geïnvesteerd in de voetbalwereld . Het voetballersleven is haast te mooi om waar te zijn . Dit alles doet vragen rijzen bij velen . Doen voetballers het nu werkelijk uit liefde voor de sport of eerder voor het geld ? Voetbal is een niet weg te denken element uit onze samenleving . Het wordt haast met de paplepel ingegoten . Over elke baby die in de buik eens een trap geeft wordt gezegd : " Het wordt vast en zeker een voetballer " . Zo is het ook een stereotiep dat jongens van kleins af aan worden ingeschreven bij de voetbalclub terwijl meisjes op balletles worden gestuurd . Het is een kinderdroom van vele jongens om later profvoetballer te worden , net zoals het een droom is van vele vaders om hun zoon het te zien maken in de voetbalwereld . Hetgeen ertoe bijdraagt aan de populariteit van de sport is de sterrenstatus die aan voetballers wordt toegekend . In het seizoen of tijdens grote competities krijg je op televisie bijna niets anders te zien , de sportbijlage in kranten bevat voornamelijk voetbalnieuws , om nog maar te zwijgen over de merchandising rond voetbal . Hoe het nu komt dat voetbal zo populair is , blijft onduidelijk . Misschien komt het doordat voetbal vrij makkelijk is om te volgen en te begrijpen en dus toegankelijk is voor velen . Ook is het een competitief spel en omdat de mens van nature een soort vechtlust in zich heeft , spreekt het hem net daardoor aan . Omdat voetbal zo populair is wordt het natuurlijk gezien als iets waar nog meer winst uit te halen valt . Op deze manier wordt voetbal een heuse commerce . Rond een ploeg wordt een volledig bedrijf opgebouwd . Spelers worden verkocht en gekocht aan immense bedragen , hun lonen worden steeds hoger . Verder worden voetballers ook regelmatig ingezet voor het promoten van bepaalde producten of merken , hetgeen bijdraagt aan de sterrenstatus van de voetballer . Het is jammer en misschien zelfs onrealistisch dat er zoveel geld kruipt in iets wat tenslotte maar entertainment is terwijl er aan de andere kant van de wereld mensen omkomen van de honger . We mogen natuurlijk niet vergeten dat er ook een minder leuke kant is aan profvoetballer zijn . Als je hobby je beroep wordt dan zit het er in dat je op een dag in de ' sleur ' terechtkomt . Net als de meeste mensen doen voetballers hun job niet elke dag even graag . Zij kunnen eveneens soms een mindere dag hebben waarin ze zich niet in topvorm voelen . Regen en wind zijn meestal geen reden om een wedstrijd niet te laten doorgaan . Ook blessures steken regelmatig de kop op . Hoewel voetballers op dit vlak niet veel te klagen hebben omdat er genoeg geld is voor medische opvolging waardoor haast elke speler zijn persoonlijke kinesist heeft . Ten slotte is er ook nog het feit dat spelers bij een transfer telkens moeten verhuizen , waardoor het moeilijk wordt om vrienden en familie regelmatig te zien . Voor-en nadelen zijn natuurlijk bij elk beroep te vinden en als je je job echt niet leuk vindt heb je natuurlijk altijd de keus om iets anders te gaan doen . Kortom : we hebben gezien dat een wereld zonder voetbal ondenkbaar is . Voetballers zijn de hedendaagse helden voor heel wat mensen . Het beroep van profvoetballer is heel aanlokkelijk , want zeg nu zelf : wie droomt er af en toe niet van een beetje roem ? Natuurlijk zijn er ook nadelen maar als je kijkt naar het maandelijks nettoloon van een profvoetballer nemen we die er maar al te graag bij . Om nu te zeggen dat voetballers hun sport beoefenen enkel voor het geld is wel heel zwart-wit gezien . Vanzelfsprekend doen ze hun sport echt wel graag , anders is dit zware leven niet vol te houden , maar geld maakt alles toch een beetje makkelijker . Natuurlijk kunnen we niets veranderen aan de populariteit van voetbal , maar het zou wel leuk zijn als het geld in de wereld een beetje eerlijker verdeeld wordt .