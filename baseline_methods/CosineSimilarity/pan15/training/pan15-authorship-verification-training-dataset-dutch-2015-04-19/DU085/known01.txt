Eén van de hipste plekken om een koffie te gaan drinken is zonder twijfel Starbucks . Het is het ' All American ' imago dat het hem doet . Met een ' tall latte to go ' wanen we ons haast in de drukke straten van New York . We tellen graag een slordige 5 euro neer voor een kop Starbucks koffie , maar betalen we werkelijk voor de kwaliteitsvolle koffie of eerder voor de naam ? Op een middag besluit ik om een koffie te gaan drinken in de Starbucks aan het Centraal station van Antwerpen . Ik schuif aan in de lange wachtrij om te bestellen en bedenk dat ik ook iets te eten ga nemen . ik wil een caramel macchiato en een bagel bestellen , maar wanneer ik de prijs te horen krijg verander ik van gedachte . Dan maar alleen die caramel macchiato . Ik haal wel een broodje in de Panos een beetje verderop . Met mijn koffie in de hand zoek ik een plaatsje in de overvolle zaak en prop me tussen een koppeltje verliefde tieners en een oud dametje . Wanneer ik mijn eerste slok van mijn koffie neem kom ik ook nog eens tot de vaststelling dat hij lauw is . En zeg nu zelf , wie drinkt er graag lauwe koffie ? Wie ' cool ' wil zijn is in Starbucks op zijn plaats , maar de prijs&slash;kwaliteitverhouding is er toch niet optimaal .