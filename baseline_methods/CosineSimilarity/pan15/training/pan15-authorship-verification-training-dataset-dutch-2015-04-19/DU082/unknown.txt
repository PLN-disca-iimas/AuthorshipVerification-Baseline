Exact een jaar geleden kocht ik de nieuwe Samsung Galaxy S3 mini . Gedurende de eerste maanden was ik zeer tevreden over het toestel maar al snel ontdekte ik een aantal minpunten . De Samsung Galaxy S3 mini werkt met Android als besturingssysteem . Dit besturingssysteem bevat veel applicaties die je niet kan verwijderen van je telefoon . Zelfs wanneer je deze applicaties nooit gebruikt . Persoonlijk vind ik dit erg vervelend . Het toestel zou een stuk sneller zijn als je deze applicaties gewoon kon verwijderen en ook het energieverbruik zou dalen . Een tweede minpunt is dat de accu niet lang meegaat . Ook met een minimaal verbruik of wanneer de internetverbinding helemaal uitstaat , is de batterij na minder dan een dag volledig leeg . Verder duurt het meestal erg lang voor de accu weer opgeladen is . Soms is de batterij na een nacht in het stopcontact slechts 40 % opgeladen . Dit is een zeer groot nadeel . Tot slot gebeurt het regelmatig dat de internetverbinding op mijn toestel automatisch wegvalt wanneer je toestel inactief is . Pas wanneer je je scherm activeert , maakt de telefoon opnieuw verbinding met het internet . Omwille van al deze minpunten overweeg ik in de nabije toekomst een ander toestel te kopen .