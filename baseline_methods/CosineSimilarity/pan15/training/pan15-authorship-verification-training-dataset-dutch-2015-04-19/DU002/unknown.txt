Geluk maak je zelf , of niet ? Geluk maak je zelf . ' Carpe diem ' is de lijfspreuk van velen , maar is dat wel genoeg om echt gelukkig te zijn ? Het aantal gelukkige Vlamingen is met bijna tien procent gedaald tegenover vorig jaar . Zijn de mensen gestopt met ' geluk maken ' of spelen er andere factoren ? De Belgen staan op de achtste plaats in de Internationale Geluksindex . Nochtans blijkt uit onderzoek dat nu nog slechts 46 procent van de Vlamingen gelukkig is . Dit is een daling van bijna tien procent tegenover vorig jaar . Hoe kunnen we dat verklaren ? Uiteraard zijn er externe factoren die een invloed hebben op geluk , maar er is meer dan een leuke job of een goed gezin voor nodig . Er bestaan verschillende oorzaken voor die daling . Ten eerste is er de economische crisis van 2008 . Na bijna zes jaar is die er nog steeds . In sommige Europese landen heeft de crisis voor desastreuze gevolgen gezorgd ; enorme daling van de werkloosheid , inflatie , . . . Zulke gebeurtenissen hebben logischerwijs een invloed op het geluk van de bevolking . Daarnaast zorgt die crisis ook voor een groeiende onzekerheid . Mensen maken zich zorgen over hun job en over de sociale steun . Daardoor daalt het geluksgevoel , wat heel normaal is . De Vlamingen mogen dan wel minder gelukkig zijn ten opzichte van vorig jaar , op wereld-niveau scoort België echter zeer goed . Blijkt dat welvaart en vrijheid leiden tot meer geluk . België is , in vergelijking met de rest van de wereld , een welvarend land . Ook vrijheid staat hier zeer hoog aangeschreven . Daarbovenop komt ook dat mooi weer geen invloed heeft op het geluksgevoel van de bevolking . Dit is zonder twijfel een criterium dat heeft meegespeeld . Uit onderzoek blijkt ook nog dat hoe vrijer , individualistischer en noordelijker gelegen , hoe gelukkiger de mensen zijn . Al deze factoren beïnvloeden het geluk van de mensen , maar er is meer . Werklozen zouden minder gelukkig zijn dan mensen met een job . Uiteraard is een job een grote factor in de bepaling van geluk . Een klein , maar niet onbelangrijk , nuanceverschil hier is dat je wel op zoek moet gaan naar een baan . Die wordt niet zomaar in je schoot geworpen en bijgevolg geluk dus ook niet . Je moet ervoor ' werken ' . Geluk hangt ook af van je eigen moraal . Die is nog het belangrijkst van allemaal . Dan mag je nog een schitterende job , een fantastisch gezin en veel vrienden hebben , als je moraal niet in orde is , heeft dat allemaal geen zin . Mensen beseffen niet hoe belangrijk het is om optimistisch in het leven te staan . Een goede moraaal heeft enorm veel invloed op wat je denkt en doet . De moraal staat in nauw verband met de steun die je krijgt van familie en vrienden . Ook die is van belang voor je geluk . Zij kennen jou het best en weten dus ook hoe je in het leven staat . Als je een pessimist bent , zal het al heel wat moeilijker zijn om ' gelukkig ' te worden . Uit onderzoek blijkt ook dat het verband tussen levensgeluk en ' actief zijn ' drie maal groter is dan de relatie tussen geluk en geld . Ook hier kan er verwezen worden naar de moraal . Als je niets doet met je leven en je hangt hele dagen in de zetel , dan is het bijna logisch dat je niet zo gelukkig bent . ' Actief zijn ' en van het leven genieten zijn dus cruciale aspecten om in het leven te staan en bijgevolg dus ook voor je geluk . Uiteraard is zoiets gemakkelijker gezegd dan gedaan . Wanneer je een job verliest of wanneer er iets ernstigs gebeurt in je leven , is het ook niet de bedoeling dat je gaat doen alsof er niets aan de hand is . Maar op zulke momenten is het wel cruciaal om het hoofd niet te laten hangen . Daarbij is ook de steun van familie en vrienden heel belangrijk . Een goede job , een tof gezin , een mooi huis , . . . zijn allemaal dingen die bijdragen tot geluk . Dat valt niet te ontkennen en dat is ook logisch , maar je moet ook gelukkig wíllen zijn . Sta ervoor open en maak er het beste van !