Zijn quota nodig om meer vrouwen aan de top van het bedrijfsleven te krijgen ? Vrouwen doen de was , verzorgen de kinderen en bereiden het eten . We kunnen vandaag de dag niet meer spreken over een stereotiep beeld , als het gaat om de verhoudingen tussen de man en vrouw in een gezinssituatie . Het aantal vrouwen dat een studie volgt op een hogeschool of universiteit neemt toe . Steeds meer vrouwen zijn aan het werk en beide ouders zijn verantwoordelijk voor de opvoeding van de kinderen . Aletta Jacobs kwam op voor de belangen van de vrouw . In 1919 zorgde ze ervoor dat de vrouwen het recht kregen om te stemmen . Op deze manier kregen de vrouwen meer inspraak en werd de positie van de vrouw versterkt . De vrouw heeft als het ware het aanrecht ingeruild voor een kantoorbaan of een studie . Ondanks het kiesrecht , de mogelijkheid om te studeren en beide ouders die de opvoeding van de kinderen op zich nemen , blijft het aantal vrouwen in de top van het bedrijfsleven laag . In België is 5,8% van de vrouwen werkzaam in raden van bestuur van de grootste bedrijven . In Skandinavië bestaat meer dan 25% in de top van de organisatie uit vrouwen . Door dit verschil rijst de vraag : In hoeverre is een Skandinaviëmodel , dus vrouwen via quota aan de top , in België haalbaar en gewenst ? Ten eerste is het instellen van quota een beperking voor het bedrijfsleven . In het bedrijfsleven zijn we op zoek naar de beste kandidaten . Door quota zijn bedrijven genoodzaakt om in sommige situaties eerder de vrouw aan te nemen dan de man . Het quotum van dat jaar moet gehaald worden , is het argument . Een voorbeeld : twee kandidaten solliciteren voor een functie en de man blijkt in het gesprek over meer kwaliteiten te beschikken dan de vrouw . De man heeft meer affiniteit met de sector en zijn werkervaring sluit ook beter aan . Daarnaast is er een betere match . Toch kan het zijn , door het instellen van de quota , dat de vrouw wordt aangenomen . Dit is absurpt . In onze maatschappij moeten we kwaliteit voorop stellen en het mechanisme van vraag en aanbod niet verstoren . Ten tweede staat de Belgische bevolking sceptischer tegenover het instellen van quota dan de Skandinavische landen . Het Centraal Bureau van Statistiek toont een duidelijk cultuur verschil aan . Skandinavische landen zijn , ten opzichte van België , vooruistrevender en hechten minder belang aan tradities . Door het cultuur verschil wordt het invoeren van quota bemoeilijkt in België . Voor het invoeren van quota is draagvlak van essentieel belang . Invoeren indien hier geen vraag naar is , heeft geen enkele zin . Vrouwen komen via quota aan de top en dit zorgt voor weerstand bij de tegenstander . Het instellen van quota wordt als positieve discriminatie gezien , maar is het wel zo positief ? De vrouwen die aangenomen worden via quota kunnen een onprettig gevoel ervaren . Ze worden door de collega's als ' quotavrouw ' gezien . De ' quotavrouw ' is niet door haar kwaliteiten aangenomen , maar om het quotum van het jaar te halen . De vrouw wordt hierdoor minder serieus genomen en kan niet goed functioneren in haar job . Het lijkt voor vrouwen een mooie stap naar een glansrijke carrière , maar we moeten beseffen dat die carrière niet zo glansrijk is al het lijkt . Kortom : de kwaliteit van het bedrijfsleven wordt verstoord , de Belgische bevolking is nog sceptisch en er ontstaat weerstand bij de tegenstanders . Hierdoor is het nog niet haalbaar en gewenst om meer vrouwen via quota aan de top in het bedrijfsleven te krijgen . Vrouwen tonen , met alle ontwikkelingen van de afgelopen jaren , aan dat ze zelf die top kunnen bereiken . De vrouw heeft een goede positie ingenomen in de maatschappij en die positie moeten ze niet verliezen via quota . Juist het hard werken en opkomen voor eigen belangen , dat is wat vrouwen sterker maakt . Niemand wil als ' quotavrouw ' worden gezien . Daarom moeten vrouwen trots zijn op de positie die ze behaald hebben . En net als het kiesrecht , de mogelijkheid tot studeren en werken , komen de vrouwen zelf aan de top . Quota hebben de vrouwen niet nodig . Zij kunnen hun eigen boontjes doppen .