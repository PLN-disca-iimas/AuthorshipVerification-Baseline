Het presenteïsme van de 20ste eeuw In Vlaanderen ligt het aantal zelfdodingen 1,5 keer hoger dan het Europese gemiddelde : Vlaanderen heeft één van de hoogste zelfmoordcijfers in Europa . Maar is het niet wat tendentieus om te beweren dat ' langer blijven werken ' de oorzaak van dit alles is ? Aan 25 % van alle uitkeringen voor werkonbekwaamheid ligt misschien psychisch onwelzijn aan de basis , maar hoe zit het dan met die andere 75 procent ? Kunnen we niet eerder stellen dat naast het langer blijven werken ook andere factoren aan de basis kunnen liggen van het psychische onwelzijn in ons land ? Het staat buiten kijf dat het niet goed gaat met de geestelijke gezondheid van de Belgen , maar misschien zeggen deze symptomen eerder iets over de samenleving in het algemeen . Misschien trekt onze medemens op deze manier aan de alarmbel om te zeggen dat ze niet meer kunnen kunnen aarden in onze huidige maatschappij : een vereconomiseerde wereld waarin alles en iedereen als een product wordt beschouwd dat verkocht moet worden . Het langer blijven werken is dan eerder een gevolg van het presenteïsme dat in onze samenleving heerst . Een maatschappij waarin de moderne mens zo gefixeerd is op prestatie , zowel op hun eigen prestatie als op de prestaties van hun medemens , dat ze hier zowel lichamelijke als psychische gevolgen van ondervinden . Kunnen we ons niet beter richten op een aanpak die de oozaak bestrijdt in plaats van de symptomen ? Want hoe we het draaien of keren : onze generatie , en de vele generaties na ons , zullen langer moeten blijven werken . We bevinden ons niet meer in de luxepositie waarin we op 60-jarige leeftijd van ons rustig gepensioneerd leventje kunnen genieten . Daarom is het belangrijk dat we een job uitoefenen die ons voldoening geeft . Wat jongeren maar al te goed beseffen wanneer ze op het punt staan verder te studeren . In onze huidige samenleving zijn er tal van opleidingen , waardoor het belangrijk is dat de jongeren die nog niet goed weten wat voor werk hun voldoening geeft , voldoende begeleiding krijgen in het uitkiezen van een opleiding . Het is ook geen schande als de gekozen opleiding hen toch niet smaakt , want je opleiding kan een groot deel van je toekomst bepalen . Maar natuurlijk is een opleiding niet determinerend voor je toekomst , want uiteindelijk heb je nog een heel leven om je op te werken of om je toch in een ander vak te specialiseren . Want we leven in een land dat ons kansen geeft om een andere wending aan ons leven te geven : we hebben tal van herscholingsmogelijkheden . Maar is werken of in dit geval ' langer blijven werken ' per definitie een slecht iets ? Want niets doen is ook niet de oplossing . Soms is handelen een efficiëntere aanpak om die neerwaartse spiraal van neerslachtigheid te doorbreken , dan praten . In psychiatrische instellingen krijgen psychiatrische patiënten ook tal van activiteiten om hun zinnen te verzetten . Ook verrichten veel gepensioneerden vrijwilligerswerk om iets om handen te hebben en onder de mensen te komen . Werk is uiteindelijk een belangrijke factor in het blijven participeren aan de maatschappij . Werk verrichten wordt een probleem wanneer mensen een job uitvoeren die ze geen voldoening geeft of als een sleur in het leven aanvoelt . En wanneer de prestatiedruk er dan bij komt kijken , haken mensen psychisch en daardoor ook vaak fysiek af . Maar moeten we daarom het presenteïsme van onze moderne wereld ons geluk laten bepalen ? Natuurlijk niet . Je moet zelf nagaan in hoeverre je bereid bent om aan de verwachtingen van anderen te voldoen ? En willen we echt psychisch lijden om aan de prestatiedruk van onze samenleving te voldoen ? Want voldoening kan je ook in vele andere dingen terugvinden en werk is hier maar een onderdeel van . Want de gemiddelde student die in de gangen van een universiteit of een hogeschool rondloopt is jong , dynamisch en net afgestudeerd van het secundair onderwijs . Maar toch kom je meer en meer oudere studenten tegen in de wandelgangen . Dit geeft aan dat ongeacht hoe oud je bent , er altijd plaats is voor herscholing . Je bent nooit te oud om bij te leren .