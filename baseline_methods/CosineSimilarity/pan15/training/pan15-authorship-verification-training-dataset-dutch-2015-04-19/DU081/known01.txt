We leven in een moderne tijd . Er zijn nog maar weinig mensen die niet over een computer , laptop , tablet en&slash;of smartphone beschikken . Met een enkele druk op de knop staan we in contact met de hele wereld dankzij het internet . Dit is zelfs gratis beschikbaar waar we maar willen . Enkel de abonnementskosten moeten we maandelijks betalen , maar dat bedrag weegt niet op tegen de rijke bron aan informatie die we hiervoor in de plaats krijgen . Door een enkel woord in het zoekvenster van Google te typen krijgen we meteen 100 000'en resultaten die in verband staan met onze zoekopdracht . Dit is zelfs het geval wanneer we naar iets op zoek gaan dat nog maar enkele minuten geleden gebeurd is . Het nieuws staat immers niet stil . We ( re)tweeten en facebooken er op los en delen onze mening maar al te graag met iedereen die het lezen wil . Nu rijst de vraag waarom we nog zouden betalen voor een krant , wanneer we alles zo goed als kostenloos ter beschikking hebben . Zou het niet mogelijk zijn om kranten gratis uit te geven ? Elke dag werken er tientallen mensen aan het maken van een krant . Ze moeten informatie verzamelen , foto's trekken die bij het artikel passen , een krantenkop bedenken die de aandacht van de lezer trekt en dan ook nog zorgen dat het geheel er verzorgd uitziet . Om dit alles mogelijk te maken , is er nood aan het juiste gereedschap en de modernste machines . De journalisten hebben liefst een diploma , ze worden bij elke nieuwigheid bijgeschoold en krijgen een constante feedback op hun werk . Dit alles neemt een hoop tijd en vooral veel geld in beslag . Hoe kan een degelijke krant als De Morgen , De Standaard , of De Tijd haar werknemers betalen als de uitgevers de kranten gratis voor iedereen ter beschikking stellen ? Niemand wilt zo veel tijd en moeite steken in het maken van artikels van een bepaalde kwaliteit wanneer ze er geen loon voor krijgen dat in verhouding staat met de eraan verrichte arbeid . Ook zij hebben rekeningen te betalen . Wanneer de overheid meer subsidies zou kunnen geven aan bepaalde ondernemingen , zou het gratis uitgeven van een krant eventueel wel mogelijk zijn . Helaas verkeren we al jaren in een toestand van economische instabiliteit en is er gewoon geen geld voor zulke zaken in overschot . Omdat iedereen op verschillende manieren aan gratis informatie kan geraken , is het volgens hen geldverspilling . Ze kunnen het daarom beter aan andere zaken uitgeven , die al dan niet belangrijker zijn dan ons op de hoogte te brengen van wat er in de rest van de wereld gebeurt . Mensen die een krant willen , betalen er maar al te graag voor . Het is niet zomaar wat papier , het maakt deel uit van hun dagelijkse routine . Vele mensen staan 's ochtends op , wetende dat de krant in hun brievenbus ligt te wachten om gelezen te worden . Bij het ontbijt kan ze zo de trouwe lezers op de hoogte brengen van datgene waar ze zich voor interesseren . Politiek , economie of entertainment : alles staat op zo 'n manier geordend dat alles gemakkelijk terug te vinden is en dit tegen een niet al te hoge prijs . Er wordt namelijk alles aan gedaan om die zo laag mogelijk te houden . Wie een abonnement koopt , krijgt er vaak een splinternieuwe tablet of fiets bovenop . Ook geven ze vaak kortingsbonnen voor evenementen , boeken of leuke hebbedingen weg . Dit maakt de verleiding om een krant te kopen uiteraard groter . We kunnen dus besluiten dat het niet mogelijk is om kranten gratis uit te delen , of toch zeker nu nog niet . Dit vinden de meesten niet zo erg , want het kost niet zo overdreven veel . Wanneer er mensen zijn die het toch weggegooid geld vinden of hun geld liever aan iets anders uitgeven , kunnen op allerlei andere manieren aan dezelfde informatie komen . Het internet is uitgevonden met een reden en het zou jammer zijn als we daar geen gebruik meer van zouden maken . Natuurlijk is deze gratis informatie altijd met een korrel zout te nemen . Je kan namelijk eender wat het wereld wijde web insturen . Er is niemand die alles wat via de computer te vinden is , gaat controlleren . Wie op zoek is naar feiten en het niet erg vindt er wat voor te betalen , kiest dus toch beter voor een echte krant .