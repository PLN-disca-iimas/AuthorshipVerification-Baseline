Dat er homo's zijn in onze samenleving is ondertussen wel algemeen bekend . Iedereen kent toch wel een knappe , stijlvolle kerel die homo bleek te zijn . Dit betekent echter niet dat het daarom ook aanvaard is . Zelfs in deze tijden van tolerantie en vrijheid worden homo's vaak scheef bekeken , of zelfs aangevallen . Vanwaar komt die haat toch en wat kunnen we er aan doen ? Het is algemeen bekend dat mensen bang zijn voor wat ze niet begrijpen . Dit kan je als een eerste reden aanhalen om homohaat te verklaren . Sommige mensen begrijpen simpelweg niet dat sommigen een voorkeur hebben voor hetzelfde geslacht . Deze personen laten hun natuurlijk verdedigingsmechanisme dan de vrije loop en zullen proberen de ' bedreiging ' uit te schakelen , desnoods met geweld . Het feit dat bepaalde mensen zo reageren toont aan dat we als soort niet allemaal even ontwikkeld zijn , sommigen beschikken niet over de mogelijkheid tot tolerantie en sluiten zich af voor wat niet in hun kraam past . Maar homohaat kan ook subieler dan alleen geweld . In Frankrijk is het homohuwelijk nog steeds bij wet verboden . Je kan je dan afvragen wat er gebeurt is met de waarden : vrijheid , gelijkheid en broederschap . Blijkbaar gelden die waarden alleen voor hetero's , aangezien homo's niet de vrijheid hebben om te kiezen of ze al dan niet willen huwen . Er zijn dan ook al verschillende rellen geweest omtrent dit wettelijk verbod . Als zelfs de overheid je in je rechten wil beperken omwille van je seksualiteit , tot wie kan je je dan nog richten ? Het antwoord op die vraag is meteen een mogelijke oplossing voor het probleem met homohaat . Om homohaat de wereld uit te krijgen moeten we solidair zijn . We moeten duidelijk maken dat zowel homo's als hetero's van mening zijn dat die belachelijke fobie volstrekt onnodig is . Homo's zijn mensen zoals u en ik en verdienen daarom dezelfde rechten als ieder ander . Zij hebben net zo veel recht op geluk en het is een schande dat zelfs in een democratisch , Europees land als Frankrijk zulke vrijheden nog niet wettelijk zijn vastgelegd . Alleen door samen op straat te komen en te protesteren zal onze stem luid genoeg klinken om een verandering teweeg te brengen . Als de overheid zich achter onze mening schaart zullen de haters op hun tellen moeten letten . Maar zelfs al staat de overheid achter je , dan nog ben je nooit helemaal zeker . In België , waar het homohuwelijk wel toegestaan is , zijn vandaag de dag nog steeds acties van homohaat . Deze worden streng bestraft als men de daders kan vatten , maar vaak blijven ze ongestraft . Dit toont aan dat wetten alleen niet genoeg zijn , we moeten de hele bevolking sensibiliseren . Het zou misschien geen slecht idee zijn om kinderen al van jonge leeftijd met homofilie in contact te laten komen . Het is niet de bedoeling om ze aan te zetten tot homofilie , maar om ze er kennis mee te laten maken , zodat ze dat van kindsbeen af al aanvaarden als een normale levensstijl , net als die van hetero's . Op die manier kunnen we de komende generaties misschien wat verdraagzamer maken en zo zorgen voor een betere wereld waar ook de homo's zich kunnen thuisvoelen . We kunnen besluiten dat er nog steeds veel haat is jegens homo's , hetzij omwille van angst , hetzij omwille van een gebrek aan begrip . De uiting ervan komt in verschillende gradaties voor . Er zijn tal van voorbeelden van geweldpleging , wettelijke vrijheidsbeperking en soms zelfs moord . Wat we moeten doen als moderne samenleving is samen opkomen voor homorechten en een einde maken aan de intolerantie . Wetsvoorstellen en sensibilisering zijn daarbij de kernwoorden . En er zal natuurlijk altijd een druiloor zijn die je met een bijbel om de oren slaat . Wel , die kan beweren wat hij wil , maar Jezus die jarenlang rondtrok met twaalf mannen ? Dat klinkt ook niet erg hetero .