Racine CarréeZijn echte naam is Paul van Haver en hij heeft in 2013 een nieuw album uitgebracht , genaamd “ Racine Carrée ” . Als sommige critici in 2009 al dachten dat Stromae na zijn monsterhit “ Alors on danse ” zou uitgezongen zijn , bewezen de 13 gloednieuwe nummers hun ongelijk . Het album werd internationaal een groot succes , en de eerste single “ Formidable ” werd dan ook volmondig met zijn titel beoordeeld . De schijn van eendagsvlieg was Stromae voorgoed kwijt . Mijn eerste indruk van dit nieuwe album luidde : aanstekelijke , maar nogal oppervlakkige dansmuziek . Algauw kreeg ik echter de smaak te pakken . Onder de vrolijkheid en de dansbaarheid van de nummers zat immers ook een diepzinniger kantje . Deze ontdekking beviel mij ten zeerste . Zo is “ Papaoutai ” een nummer dat gaat over de afwezigheid van een vader , een onderwerp waarin Stromae zich ongetwijfeld kan inleven.Verder is er , naast de eigenheid van zijn stem , het spektakel . Zo laat Stromae in een uitvoering van “ Tous les mêmes ” het publiek niet alleen van zijn stem en mimiek genieten , maar heeft hij zelfs zijn gezicht in een mannelijke en vrouwelijke helft verdeeld , om puur entertainment en visualisering van het lied te verzekeren , een talent dat Stromae tot een ware artiest maakt .