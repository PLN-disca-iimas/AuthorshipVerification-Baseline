Essay : geluk is horen dat je gelukkig bent Het aantal gelukkige Vlamingen is aan het dalen . Vorig jaar beweerde ongeveer 54 % ( van de 2694 deelnemers ) gelukkig te zijn , nu is dat nog maar 46 % . Wat zouden kenmerken kunnen zijn voor deze merkwaardige daling ? En wat leidt wel of niet tot een gelukkig leven ? Want blijkbaar hebben Vlamingen wel degelijk een beeld voor ogen dat geluk moet voorstellen en heeft een groeiend deel van de bevolking het gevoel dat ze niet in dat plaatje passen . Een oorzaak voor de daling zou de groeiende onzekerheid kunnen zijn . Door de economische crisis hebben mensen vaker geldzorgen of vrezen ze voor het verlies van hun job . Dit zou zeker iets kunnen zijn waar veel Vlamingen zich regelmatig zorgen over maken . Geld is niet het belangrijkste element van een gelukkig leven want blijkbaar is de relatie tussen levensgeluk en ' een actief leven ' hebben drie keer groter dan de relatie tussen geld en geluk . Met actief bedoelen de meeste mensen een leven dat opgevuld is met een leuke job , activiteiten , hobby's en voldoende sociale contacten . Geluk wordt ook sterk bepaald door de steun van familie , vrienden en collega's die een vangnet kunnen vormen als het even wat minder gaat . Te veel stilzitten en afzondering leiden dus onvermijdelijk tot een ongelukkig bestaan . Dit verklaart waarschijnlijk ook waarom het aantal niet-gelukkigen groter is onder werklozen . Als we het iets breder bekijken staan de Belgen op de 8e plaats in de Internationale Geluksindex . Denen en Zwitsers staan bovenaan met 8,2 op 10 mensen die zichzelf gelukkig noemen . Hoe vrijer , individualistischer en noordelijker gelegen , hoe gelukkiger de bevolking . Als je dus als individu het gevoel krijgt dat je kan doen of laten wat je wil dan is er een grote kans dat je daarbij een goed gevoel krijgt . Sociale controle en totalitaire regimes leiden dus onvermijdelijk tot een ongelukkige bevolking . De veronderstelling dat de zon ook een belangrijk onderdeel is van een bestaan dat voldoening geeft blijkt dan weer niet waar te zijn . Mooi weer heeft geen rechtstreekse of aantoonbare invloed op persoonlijk geluk . We kunnen dus concluderen dat welvaart en vrijheid twee belangrijke kenmerken van een gelukkig leven vormen . In staat zijn om zaken te delen moet mensen rondom je is ook noodzakelijk . Mensen hebben blijkbaar iemand nodig die hun geluk bevestigd en erkend voor dat ze zichzelf gelukkig kunnen noemen . Deze nood aan bevestiging zou je kunnen zien als de onmogelijkheid om volledig op jezelf het ultieme geluk te bereiken . Of je zou het mooi kunnen vinden dat je eigen tevredenheid pas evolueerde wanneer iemand anders het opmerkte . Je moet het niet zo zeer zien als sociale druk , maar meer als een bevestiging van wat je eigenlijk al wist . Daar is volgens mij niets mis mee . Jouw geluk in eigen handen nemen en vervolgens van iemand horen dat je er gelukkig uitziet , dat is toch de kers op de taart ? Initiatief is tenslotte het belangrijkste aspect van een gelukkig leven . Als je geen zaken onderneemt die jou gelukkig zouden kunnen maken dan ga je niet plots tevreden zijn met je huidige ( ongelukkige ) situatie . Kies dus eens voor een onverwachte wending , ga op zoek naar jouw ultieme gevoel van vrijheid , laat je omringen door mensen die je gelukkig maken en luister daarna met veel plezier naar iedereen die zegt hoe gelukkig je eruit ziet .