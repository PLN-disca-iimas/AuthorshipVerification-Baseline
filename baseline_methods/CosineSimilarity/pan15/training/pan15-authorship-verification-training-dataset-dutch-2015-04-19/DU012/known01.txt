Als student op kot in Antwerpen , ga ik geregeld ergens anders mijn eten halen in plaats van het op mijn kot klaar te maken . De alom bekende fastfoodzaak McDonalds ben ik dus ook al wel eens binnengewandeld . In Antwerpen weet ik niet exact hoeveel zaken er zijn , maar in de buurt van het stadscentrum , vind je er vast en zeker één ! Ik ben wel fan van een keertje McDonalds eten . In de zaken waar ik ben binnen geweest , is het personeel meestal vriendelijk en is er voldoende gelegenheid om ter plaatse je happy meal op te eten . Als meisje moet je ook wel eens een plaspauze houden en hiervoor voorziet McDonalds een code op je kasticketje . Hierdoor zijn de toiletten enkel toegankelijk voor klanten en blijven ze redelijk proper , wat voor ons meisjes het plassen toch wat aangenamer maakt ! De hamburgers , broodjes , slaatjes , wraps ... zijn allemaal stuk voor stuk lekker en ik kan toch wel zeggen dat in vergelijking met de Quick bijvoorbeeld , mijn voorkeur altijd naar McDonalds gaat ! Ik heb het al over de toiletten gehad , maar over de hygiëne in het algemeen ben ik ook tevreden . Het personeel draagt handschoentjes , een haarnetje of een pet en heeft geen piercings ( of ze hebben deze afgeplakt ) of iets dergelijks in . McDonalds is een massaketen waar klant nog altijd koning is ! En dit is het wachten in de wachtrij zeker waard !