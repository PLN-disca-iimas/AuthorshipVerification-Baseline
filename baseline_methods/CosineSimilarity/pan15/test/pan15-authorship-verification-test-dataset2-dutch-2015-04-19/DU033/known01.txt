Meer dan een jaar geleden kwam er een documentaire uit over de krant The New York Times . Die documentaire liet zien hoe de krant het redt in deze tijd van gedigitaliseerd nieuws . Je ziet daarin dat het met de huidige snelheid van het nieuws voor de redactie nauwelijks meer mogelijk is om op dagelijkse basis voor een originele invalshoek te zorgen . De krant gaat gebukt onder de gevolgen van gratis nieuwssites die continu bijgewerkt worden . De documentaire werd gezien als een voorbode voor wat er met kranten gaat gebeuren : de traditionele vorm gaat uiteindelijk helemaal verdwijnen.  Ook Belgische en Nederlandse kranten voelen dat dit fenomeen het aantal abonnementen en losse verkopen doet teruglopen . De oude generatie is opgegroeid met een ochtendkrant bij het ontbijt , maar de nieuwe generatie is opgegroeid met het internet dat hen snel en gratis van nieuws voorziet en dat nieuws op andere manieren tot zich neemt . Als kranten niet binnen vijf tot tien jaar volledig irrelevant willen verdwijnen , zullen ze moeten inspelen op de huidige trends en aan de vraag van deze tijd tegemoet moeten komen . Kranten zullen hun doelstellingen deels moeten aanpassen . Internet zal hen altijd te snel af zijn . Betalen voor puur berichtgeving zal weinig gebeuren , maar berichtgeving op internet biedt dan ook weinig achtergronden bij de aantrekkelijke headlines . Kranten zullen met het reguliere ' wereldnieuws ' niet meer de snelste zijn , maar met hun journalistieke expertise kunnen ze wel meer bieden dan de vluchtige nieuwssites . Een krant zou van bepaalde onderwerpen een dossier moeten gaan aanleggen en daarmee de tijd nemen om journalistieke duiding te verzorgen . De redactie kan dan veel meer waarde toevoegen aan het al bestaande nieuwsaanbod . Naast een meer diepgaandere dan snelle berichtgeving zouden de geschreven media , als ze besluiten niet meer mee te gaan in zo snel mogelijk zo veel mogelijk nieuws te produceren , meer moeten inzetten op grote reportages en eigen onderzoeken . Meer undercover gaan , meer investeren in unieke bronnen . Lezers kopen dan de krant omdat het nieuws biedt dat alleen in die krant vanuit die kant toegelicht wordt en zo kan er dan een groter onderscheid tussen verschillende kranten ontstaan.Wat nu al gebeurt is dat er een kleinere dagelijkse krant is en eens per week een dikkere krant . Voor de laatste vorm hebben de makers dan meer tijd gehad om meer achtergrond te plaatsen . Verder moet naast de verdieping die wellicht nog wel in papieren vorm gekocht zal blijven worden , ook ingespeeld worden op de grote behoefte aan snel en kort nieuws . We leven inmiddels in een wereld waarin we continu allerlei nieuws tot ons moeten nemen . Zorg als krant voor een gratis digitale versie voor de vluchtigere berichtgeving en verleid mensen daar om meer verdieping te zoeken , die je tegen betaling aanbiedt . Kranten moeten multimediaal en ook meer crossmediaal gaan werken . Dat laatste houdt in dat je in een papieren krant verwijst naar iets op de website en op de website bijvoorbeeld naar een fragment op YouTube . Veel kranten doen dit ook al , maar hebben nog niet precies uitgewerkt hoe ze daar het handigst gebruik van kunnen maken . Binnen afzienbare tijd gaat de gedrukte variant van de dagelijkse krant verdwijnen . Je kunt dan 's ochtends met je tablet het nieuws doornemen en in het weekend meer tijd nemen voor de uitgebreidere krant . Er is in Nederland een nieuwssite in oprichting ' De correspondent ' . De maker hiervan vindt dat er meer trends toegelicht moeten worden door kenners op verschillende vlakken.Voor die site heeft hij bijvoorbeeld een oud-politica en buitenlandjournalist aangenomen . Zij schrijven essays over het nieuws en hun mening is waardevol , omdat die voortkomt vanuit hun ervaring en deskundigheid . Deze site is tot stand gekomen door mensen die voor het bestaan van de site al een abonnement hebben aangeschaft . Er is dus zeker een groep mensen die bereid is te betalen voor nieuws . Als kranten zich blijven focussen op kwalitatieve nieuwsvoorziening en daarvoor een vorm kiezen die past bij hun expertise en deze tijd , dan zal er in de toekomst zeker nog veel te verdienen zijn aan nieuws . Juist binnen de stortvloed aan berichtgeving is journalistieke kwaliteit onmisbaar . De krant verliest dan ook niet de waarde , slechts de vorm .