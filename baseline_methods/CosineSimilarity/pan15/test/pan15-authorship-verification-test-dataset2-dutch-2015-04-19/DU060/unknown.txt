It's a men's world . Vrouwen hebben stemrecht , zijn baas over eigen buik , volgen hoger onderwijs en dragen een broek . Stuk voor stuk indicatoren die wijzen op de succesvolle emancipatie van de vrouw . Het ene verworven recht is al iets recenter dan het andere . ' Goed gedaan ' , denkt u ? Dat zeker , maar we zijn er nog lang niet : in België ligt het percentage van het aantal vrouwen in raden van bestuur op 5,8% . De emancipatie van de vrouw is een feit , maar we hebben duidelijk nog een lange weg te gaan . In West-Europa hebben de burgers een vooruitstrevend en ruimdenkend zelfbeeld . Dit valt echter tegen als je weet dat er een taboe heerst rond een gezinssituatie waarbij de vrouwelijke partner meer verdient dan de mannelijke . Strookt dit niet met het mannelijke ego ? Ook het feit dat in Vlaanderen Het Vlaams Belang pleit voor samenleving met " vrouwen aan de haard " helpt er niet bij . Op Equal Pay Day voeren jaarlijks nog talrijke mensen actie om de loonkloof tussen mannen en vrouwen te dichten . Is het niet vreemd dat vrouwen minder betaald worden dan een man die dezelfde functie uitvoert en hetzelfde diploma heeft behaald ? Enkel en alleen op basis van geslacht ? Zulke stellingen zijn niet meer van deze tijd en toch lijken we dit soort van discriminatie toe te staan in de westerse wereld . In Nederland is de top van de administratie 100% mannelijk en zoals eerder vermeld vormt dit geen groot verschil met België . Organisaties in Noorwegen , Zweden en Finland daarentegen , hebben minstens 25% vrouwen in de raden van bestuur . België dient aan Scandinavië een voorbeeld te nemen . McKinsey voerde een onderzoek waarbij hij 89 grote Europese bedrijven met veel vrouwelijke directieleden vergeleek met sectorgenoten . Wat bleek ? Meer vrouwen in een organisatie betekent een betere return on investment , een beter operationeel resultaat en de aandelenkoers evolueerde ook nog eens positiever . Reden genoeg om het aantal vrouwen in het management stevig op te voeren . Positieve discriminatie is dan weer het andere uiterste . Zo worden vrouwen aangenomen op basis van geslacht en niet op grond van hun vaardigheden . Het voorstel om een quota in te voeren voor een minimum aantal vrouwen per bedrijf , vormt dus niet het antwoord . Integendeel , het zorgt voor negatieve publiciteit en weerstand . Quota's bieden een oplossing om mensen met een handicap of immigranten gelijke kansen te geven en om hen te integreren in de maatschappij . Maar dienen vrouwen nog te integreren in de maatschappij ? Voorlichtingscampagnes om stereotypen weg te werken daarentegen , zullen op lange termijn een beter en langduriger effect hebben . Ook moet er aandacht gaan naar het vermijden van stereotypische beelden in reclamecampagnes en games . Er gaat aandacht naar verkeersdoden , roken , obesitas , en tal van andere maatschappelijke problematieken , dus waarom niet naar de ongelijkheid tussen man en vrouw ? Dit vormt een minstens even groot probleem dus vereist ook minstens evenveel aandacht . Door de vele vooroordelen , die jammer genoeg nog steeds eigen zijn aan onze maatschappij , worden de ambitities van vrouwen al bij voorbaat ingedijkt . Mannen en vrouwen gelijk betalen zou een mooi begin zijn om vrouwen aan te moedigen ( ook ) carrière te maken . Ook voorlichtingscampagnes zullen beter resultaat boeken dan quota's invoeren . Op die manier bestrijden we de oorzaak in plaats van het probleem . De resultaten uit het onderzoek van McKinsey spreken immers voor zich : It's a men's world , but it means nothing without a woman .