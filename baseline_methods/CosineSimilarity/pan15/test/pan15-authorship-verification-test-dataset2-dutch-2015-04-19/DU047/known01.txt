Enkele jaren geleden begon men met de verfilming van de wereldberoemde Harry Potter-reeks van J.K. Rowling , en nu is ze alweer afgelopen . In het adembenemende laatste deel van deze reeks slaagt men er opnieuw in de aandacht van het publiek van begin tot einde vast te houden . Ik zat in ieder geval al op het puntje van mijn stoel . De actiescènes volgen elkaar in moordend tempo op , en natuurlijk is er af en toe tijd voor een komisch interval of een romantisch momentje . Met spijt in het hart verliet ik de bioscoopzaal . Ik neem mijn hoed af voor iedereen die aan deze film heeft meegewerkt . Het zal nog wel even duren voor er weer zo 'n meesterwerk in de zalen verschijnt .