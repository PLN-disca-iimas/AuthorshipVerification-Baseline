Geestelijke gezondheid in gevaar door langer werken Als we allen langer zouden werken , kunnen we ons landje redden uit de economische crisis en de conjunctuur verhogen . Dat lijkt een voor de hand liggende oplossing voor vele politiekers , maar welke middelen kunnen en willen we hiervoor inzetten ? Naast de opofferingen om de pensioenleeftijd te verhogen en de uitkeringen te verlagen is vooral onze werkkracht een grote investering om dit doel te bereiken . Maar welke impact heeft dit op het welzijn van de individu ? Is langer blijven werken dan niet nefast voor de geestelijke gezondheid ? In politieke debatten kampen we nog steeds met de vraag of we al dan niet langer moeten werken . Om het economische systeem te redden lijkt dit een werkend alternatief , maar de praktijk wijst toch heel wat anders uit . Met de huidige aanpak is het duidelijk dat een deel van de inwoners van ons land volledig uitgebuit wordt met onhoudbare werkroosters , terwijl het andere deel van uitkeringen geniet omdat er naar verluidt geen werk genoeg is . Het nadeel van de overbelasting van werknemers wordt duidelijk gemaakt aan de hand van volgende resultaten . Een onderzoek wijst uit dat 1 op 4 Belgen in zijn leven met min of meer ernstige psychologische problemen te maken krijgt . Hiervan zoekt slecht 1 op 3 naar professionele hulp . Hieruit kunnen we afleiden dat er nog niet genoeg aandacht is voor de geestelijke gezondheid van het individu . Ook de werknemers beseffen vaak zelf niet hoe gevaarlijk dit kan zijn . Vaak negeren ze symptomen omdat ze er van uitgaan dat het niets ernstig is . Voor hen is het onduidelijk welke impact dit heeft op hun gezondheid . Daarnaast heeft het welzijn van de werknemers ook een directe invloed op de productiviteit van het bedrijf waarvoor zij werken . Een onderzoek naar ziekteverzuim wijst uit dat 27% van het absenteïsme een psychische oorzaak heeft . In Belgie is ook het presenteïsme , met een lagere productiviteit op het werk bijna verdubbeld bij mensen met een matige psychische aandoening . Hierdoor is België over het Europese gemiddelde gesprongen . Deze cijfers groeien de verkeerde kant op en daarom moet er een dringende wijziging komen in het systeem dat we momenteel handhaven . Als oplossing zou er een menswaardigere aanpak moeten komen van de regering waarbij het individu meer aandacht krijgt . Zo kunnen bijvoorbeeld de werktijden anders verdeeld worden zodat er gebruik gemaakt kan worden van meer werkkrachten met minder belastende uren , flexibele werktijden en meer afwisseling van arbeiders . Een tweede voorstel is dat , aan de ene kant , werknemers meer mogelijkheden ter beschikking moeten krijgen , zoals bijvoorbeeld de baaldag en andere rustperiodes wanneer dit vereist is , zonder de werkzekerheid te verliezen . Een tevreden werknemer is nu eenmaal lucratief voor zowel het bedrijf , waarbij de productiviteit verhoogd wordt , als voor de overheid , die minder zal besteden aan uitkeringen . Daarom is investeren in het welzijn van de werknemers een noodzakelijk element . Aan de andere kant , wordt van de werknemers verwacht hun verantwoordelijkheid te nemen tegenover hun gezondheid . Wanneer men psychologische hulp nodig heeft , moet men die ook vragen en zo snel mogelijk in behandeling gaan . Ondanks het begrip en de faciliteiten dat een bedrijf aan zijn werknemers biedt , mag er geen misbruik gemaakt worden en mag het bedrijf een hoge productiviteit verwachten van de mensen die in dienst zijn . Ten slotte is het duidelijk dat het zeker niet voordeling is voor onze economie dat de helft van de bevolking op volle toeren moet draaien terwijl de andere helft geen job kan vinden . Het arbeidssysteem moet anders worden ingedeeld zodat er meer mensen kunnen ingezet worden om dit land draaiende te houden . Hierin kan een equilibrium gezocht worden om meer mensen te laten werken zodat de arbeid minder belastend wordt voor het individu . Er zijn dus zeker betere manieren te vinden om onze economie te exploiteren dan allen langer te werken . Maar daarvoor zullen we allen een extra inspanning moeten leveren .