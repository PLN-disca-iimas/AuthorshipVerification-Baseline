Khaled Hosseini overtreft opnieuw met ' Duizend Schitterende Zonnen ' . Na ' De vliegeraar ' krijgt hij het weer voor elkaar . In tijden van onverdraagzaamheid , argwaan tegenover ' de anderen ' en mijn racistische vader word ik door Khaled Hosseini , de Amerikaan van Afghaanse afkomst , aangetrokken tot de Afghaanse cultuur en godsdienst . Want de oorlog die woedt in Afghanistan , woedt ook binnenin hun huizen . Ik word woest van beide oorlogen en krijg steeds meer begrip en inzicht in ‘ de anderen ’ , of zoals mijn vader zou zeggen : in ‘ de bruinen ’ . Achter het enige dat we van hen kunnen zien , de beeldschone ogen van deze vrouwen , zit een leven , een persoon waar Hosseini ons kennis mee laat maken . Voor 392 pagina ’ s lang kijk ik door hun ogen en denk ik bij mezelf : ‘ Dit boek moet mijn vader lezen , dit boek moet door de wereld gelezen worden . ’