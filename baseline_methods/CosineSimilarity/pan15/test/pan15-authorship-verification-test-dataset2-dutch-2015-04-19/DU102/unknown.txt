VROUW BREEKT NIET DOOR GLAZEN PLAFOND Recent onderzoek van de KU Leuven toont aan dat vrouwen het nog steeds moeilijk hebben om hogerop te geraken in het bedrijfsleven . In België zetelt slechts 5,8 procent van de vrouwen in raden van bestuur van de grootste bedrijven . Opnieuw een bevestiging van het bestaan van het zogenaamde ' glazen plafond ' . De resultaten zijn op zijn minst bevredigend en veroorzaken heel wat ophef bij bewegingen die opkomen voor de rechten van de vrouwen . De geschiedenis bevestigd de gedachte dat vrouwen het altijd moeilijker hebben gehad . Ze werden vaak bestempeld als het ' zwakke ' geslacht . Deze gedachte leeft de dag van vandaag nog steeds verder , dat bevestigt de KU Leuven met de resultaten van zijn onderzoek naar het aantal vrouwen die topfuncties bekleden in bedrijven en de moeilijkheden die zij daarbij ondervinden . Op Europees vlak zijn vrouwen in de minderheid wat betreft het bekleden van managementfuncties . België scoort hierop zelfs bijzonder slecht . In ons land zetelen slechts 5,8% vrouwen in raden van bestuur van de grootste bedrijven , een schrijnend laag percentage . Ook in Nederland zijn de cijfers verontrustend , daar bestaat de top van de administratie voor 100% uit mannen . In landen zoals Noorwegen , Zweden en Finland daarentegen is er een sterkere vertegenwoordiging met respectievelijk 28% , 25% en 25% . De eeuwenoude opvatting dat mannen ambitieuzer zijn en meer gedreven zijn door hun werk zit diep ingebakken in de hoofden van de burgers . Noodzakelijke eigenschappen van een goede ondernemer of een topmanager worden als vanzelfsprekend toegeschreven aan mannen . Maar de onderzoeksresultaten van de KU Leuven tonen aan dat vrouwen over even goede kwaliteiten en eigenschappen beschikken . Hoe komt het dan dat vrouwen er toch minder in slagen om een hoge functie te krijgen ? In het dingen naar een topfunctie in een bedrijf krijgen vrouwen steeds te maken met het zogenaamde ' glazen plafond ' . Telkens wanneer zij hogerop willen , krijgen zij op een bepaald moment altijd met dit probleem te maken . Een ongewenst fenomeen dat zich door de jaren heen heeft voltrokken . Het is bijna onmogelijk om het te doorbreken , en wie daar toch in slaagt is eerder de uitzondering dan de regel . Het plafond vertoont reeds barsten , maar is nog steeds niet doorbroken . De oorzaak hiervan ligt in de bedrijfswereld zelf . De traditionele opvatting van hoe een bedrijfsleider er moet uitzien zit ingebakken in iedere onderneming . Een idee waarvan moeilijk afstand kan genomen worden . Het topmanagement van verschillende bedrijven bestaat vandaag dan ook vaak uit mannen , ' mannen op leeftijd ' om precies te zijn . Bij hen zit deze opvatting helemaal vastgeroest , iets waaraan zij geen wijzigingen willen aanbrengen . De enige oplossing voor dit probleem , is het invoeren van quota . Deze zijn enerzijds noodzakelijk om gelijkheid te creëren tussen mannen en vrouwen en anderzijds zijn ze ook van economisch belang . In Noorwegen is deze maatregels reeds van toepassing , sinds 2006 is het land verplicht om 40% vrouwen te hebben in beursgenoteerde bedrijven . Ook in België is er vraag naar quota . Uit een grootschalige peiling bij de bevolking is gebleken dat 64% van de Belgische economische topvrouwen positief staat tegenover het invoeren van quota . Tegenstanders beweren daarentegen dat het Skandinaviëmodel niet zomaar toepasbaar is in België , omwille van de cultuurverschillen . Dit argument is echter weinig onderbouwd en dus verwaarloosbaar . Een evenwichtige verhouding tussen mannen en vrouwen in een organisatie heeft een positief effect . Uit een onderzoek van McKinsey , waarin hij 89 grote Europese bedrijven met veel vrouwelijke directieleden vergeleek met sectorgenoten , blijkt dat meer vrouwen in een onderneming een betere return on investment oplevert , een beter operationeel resultaat boekt en dat de aandelenkoers ook positiever evolueert . Hiermee formuleert hij tal van redenen om de invoering van quota goed te keuren en op die manier vrouwen te helpen in het bereiken van topfuncties . Elk land , zowel op Europees als op internationaal niveau moet loskomen van de vastgeroeste gedachte dat mannen het beter doen dan vrouwen in het bedrijfsleven . Verschillende onderzoeksresultaten leveren het bewijs die deze stelling tegenspreekt . De barsten in het ' glazen plafond ' moeten verder gebroken worden . Vrouwen moeten blijven strijden voor gelijke rechten . Ze moeten evenveel mogelijkheden krijgen als mannen om door te groeien in een onderneming en hun droomen achterna te streven .