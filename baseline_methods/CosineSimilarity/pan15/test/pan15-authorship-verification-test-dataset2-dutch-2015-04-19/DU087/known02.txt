Wanneer we internationele bedrijven even onder de loep nemen , merken we toch iets merkwaardigs op . We zien meteen dat dergelijke bedrijven meestal geleid worden door mannen . Zo deed Steve Jobs het voor Apple , Bill gates voor Microsoft en Gert Verhulst voor Studio 100 . Maar waar zitten de vrouwen ? Het concept van het glazen plafond dat vrouwen tegenhoudt om een hogere positie te bekleden , is nog steeds van toepassing in deze mannenwereld . De vraag is of we meer vrouwen aan de top kunnen krijgen en zo ja , op welke manier . Kan bijvoorbeeld het voorstel om quota in te voeren een oplossing bieden ? In een continent als Europa dat garant staat voor democratie en gelijkheid , is het toch veronruststellend hoe weinig vrouwen een leidinggevende positie bekleden . We zien dit fenomeen niet alleen bij bovenvermelde internationale bedrijven , maar stelden hetzelfde probleem eerder al vast in de politieke wereld . Voor een veel te lange tijd was de grote meerderheid van de politici mannelijk en kregen vrouwen - onterecht - maar weinig kansen . Uiteindelijk besloot de overheid om stappen te ondernemen en quota in te roepen . Op de lijst die partijen zouden indienen , moest de helft van het aantal personen bestaan uit vrouwelijke politici . Deze maatregel had veel succes . Zo stapten niet alleen meer vrouwen in de politiek , ze kregen ook meer kansen om hoger op de lijst te staan . Quota boden dan wel een oplossing in de politieke wereld maar zal dit ook zo zijn voor de bedrijfswereld ? Feit is dat in vele bedrijfsculturen een sterke mannenvisie heerst waarbij mannen geacht worden om de leiding te nemen . Vrouwen worden tegengehouden door een glazen plafond en krijgen maar weinig kansen om verder door te groeien . De reden ? Vrouwen hebben toch geen tijd voor een leiddinggevende job waarbij het knokken is , lange dagen werken en problemen zo snel mogelijk opgelost moeten worden . Ze moeten namelijk al zo veel van hun tijd steken in de was , de plas en de kinderen . Vrouwen willen een gezin , geen carrière . Althans , dat is de mannelijke opinie . Er is dus meer aan de hand dan onvoldoende doorgroeimogelijkheden aangeboden krijgen . Het gaat immers vaak om de perceptie over vrouwen die binnen bedrijven heerst . Vrouwen zouden niet alleen een gezin verkiezen maar daarbovenop te emotioneel zijn om een leidinggevende job uit te voeren . De businesswereld is hard , dat kan dan toch niets voor een vrouw zijn ? Zo zouden ze zich blijkbaar te vaak bekommeren om de gevoelens van anderen en willen ze te snel een compromis sluiten . Vrouwen hebben het door die perceptie dan ook niet makkelijk om door te groeien in een bedrijf . Ze moeten niet alleen hard werken maar moeten ook nog eens aan hun mannelijke collega's bewijzen dat ze het wel in zich hebben om een leidinggevende positie uit te voeren . Zonder daarbij enige vorm van zwakheid te tonen . Quota kunnen daarnaast nog een probleem met zich meebrengen . Zo zouden mannen de indruk kunnen krijgen dat vrouwen enkel aangenomen worden ' omdat het moet ' en niet omdat ze een bepaalde positie verdienen . Op die manier wordt het nog moeilijker voor vrouwen om te bewijzen dat ze een bepaalde positie wel degelijk verdienen , en niet omdat de bedrijfsregels het voorschrijven . En dat is nu wel net het laatste wat vrouwen kunnen gebruiken . Hoewel quota een succes waren in de politieke wereld , valt het te betwijfelen of deze maatregel een oplossing kan bieden in bedrijven . Vrouwen zouden dan wel misschien meer kansen aangeboden krijgen om door te groeien maar ze moeten daarnaast ook nog opboksen tegen heel wat vooroordelen . Een betere oplossing zou zijn om eerst de bedrijfsculturen te veranderen zodat vrouwen eindelijk gelijk gesteld worden aan mannen en op die manier de drempel voor hen te verlagen . Momenteel is het spijtig genoeg nog zoals Alicia Keys het zingt : ' This is a men's world ' . Vrouwen , het is dringend tijd om hierin verandering te brengen .