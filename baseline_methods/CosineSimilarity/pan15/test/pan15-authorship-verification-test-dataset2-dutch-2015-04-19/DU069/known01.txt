De Harry Potter reeks is oorspronkelijk begonnen als een kinderboek . De uitgeverij merkte echter snel dat ook veel volwassenen interesse vertoonden in het verhaal . Zo eindigde de laatste film in de reeks Harry Potter and the Deathly Hallows part 2 als een donkere film die zeker niet langer voor zeer jonge kijkers geschikt is . Zelf vind ik dit juist zeer positief . Doorheen de jaren ben ik , samen met de film , opgegroeid . De films verwijzen naar verscheidene volwassen thema ’ s , zoals racisme , zelfgenoegzaamheid en loyaliteit . Harry Potter and the Deathly Hallows part 2 is een magisch einde van de voorbije jaren waar de spanning jaar na jaar werd opgebouwd . Het verhaal gaat verder waar het vorige deel eindigde . Ondanks deze onderbreking , word je weer onmiddellijk betrokken bij het verhaal . De soepelheid van deze overgang verloopt verder doorheen de rest van de film . De personages worden prachtig vertolkt door dezelfde acteurs als de vorige films . Het is duidelijk dat aan elk detail veel aandacht werd besteed ; ook de details die niet van vitaal belang zijn voor het verloop van het verhaal . Verder blijft de spanning gedurende de ganse film aangehouden en verveel je je geen minuut . Een absolute aanrader voor jong én oud !