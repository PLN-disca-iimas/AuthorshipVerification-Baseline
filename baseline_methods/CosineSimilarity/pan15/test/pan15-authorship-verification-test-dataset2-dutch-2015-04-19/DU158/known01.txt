Gezonder leven , dus beter leven ? Als je in de supermarkt rondloopt kan je er niet naast kijken : op iedere verpakking staat er waarom een bepaald product gezond is . Ook in de reclames op televisie wordt duidelijk uitgelegd welke vitamine er in een bepaald product zit , en waarom het goed voor je is . Gezond , en daarmee samenhangend de belofte op een beter leven , verkoopt goed in deze tijd . Maar verbetert je leven echt zoveel als je op je gezondheid let ? De tol van rijkdom Het is een feit dat we in een tijd leven waar veel mensen kampen met overgewicht door ongezond te leven . Ook een ziekte als diabetes , vaak veroorzaakt door erg suikerrijk te eten , komt steeds vaker voor . Dat komt omdat wij in een erg welvarend land leven . We hebben geld genoeg om iedere dag voldoende te eten , en we zijn ook veel minder afhankelijk van weersomstandigheden . Als er bijvoorbeeld vroeger een oogst mislukte , dan was dat een ramp voor veel mensen . Nu wordt de groente waarvan de oogst in België mislukt is , gewoon geïmporteerd uit een ander land . De meeste producten zijn dus altijd en zoveel we maar willen beschikbaar . Maar de keerzijde van de medaille is dat we meer moeten letten op onze gezondheid . Het is belangrijk dat je weet wat ongezond is , en waar je misschien niet te veel van moet eten . Het is immers bewezen dat je je beter voelt als je gezonder eet , en wie wil zich nu niet goed in zijn vel voelen ? ' Gezond ' zijn of genieten ? Toch wordt er vaak overdreven . Onderzoekers gaan steeds verder , en spreken elkaar dikwijls tegen . Ook wordt er in veel reclames gezegd dat iets goed voor je is , terwijl je het niet echt nodig hebt . Zonder dat product ben je zeker zo gezond . Zo ontstaat er verwarring : wat mag ik eten en wat niet ? Je moet op zoveel verschillende dingen letten : hoeveel suikers erin zitten , welke vetten , hoeveel calorieën . . . En dat kan leiden tot een nog ongezondere levenstijl omdat je door te weinig eten snel honger krijgt , en snel naar ongezonde dingen zal grijpen . Je weet dat fastfood ongezond is , maar het is heel lekker en geeft je meteen een voldaan gevoel . Als we de experten mogen geloven is alles tegenwoordig ook ongezond , zelfs een ouderwetse boterham met kaas . Maar het is eerder slecht voor je gezondheid als je je daar te strict aan houdt . We mogen niet vergeten dat calorieën niet alleen dikmakers zijn , maar dat we ze ook nodig hebben . Daarbij halen de meeste mensen een zekere voldoening uit eten . Van eten word je gelukkig . Daarom moet je wel letten op je gezondheid , maar zeker niet overdrijven , zodat het plezier van een goede maaltijd niet verdwijnt . Aangenaam ouder worden Gezonder leven is dus in zekere zin beter leven . Maar is dat wel zo 'n goede zaak ? We leven langer en bereiken hogere leeftijden , maar de levenskwaliteit is niet altijd even goed . Nu al zijn er problemen met de vergrijzing . Is er wel genoeg geld voor de pensioenen ? Kunnen we wel voor zoveel ouderen zorgen ? Daarnaast takelen oudere mensen vanaf een bepaalde leeftijd snel af . Ze krijgen allerlei kwaaltjes , zijn niet meer goed te been . . . Veel ouderen vereenzamen ook : steeds meer mensen die ze kennen overlijden en de kinderen hebben het druk . Is dat nog wel zo 'n leuk leven ? Misschien moeten we het leven niet meer rekken dan nodig , als we niet kunnen garanderen dat het aangenaam blijft . Kortom , het is een kwestie van niet te overdrijven . We mogen niet overdrijven met vettig of suikerrijk eten , maar ook niet met extreem gezonde voeding . Wat er gezegd wordt over gezond eten mag gerust met een korreltje zout genomen worden . Ook zal er een oplossing gevonden moeten worden voor de voortschrijdende vergrijzing . Het belangrijkste is echter dat je je goed in je vel voelt en plezier hebt aan eten . Want wat is er nu beter dan het vooruitzicht van een lekkere maaltijd ?