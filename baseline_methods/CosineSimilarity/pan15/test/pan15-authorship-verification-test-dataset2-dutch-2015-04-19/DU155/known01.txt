De wekker rinkelt vaak veel te vroeg en uit je warme bed stappen om aan een zware werkdag te beginnen is niet altijd even aangenaam . Het kan dus immens deugd toen om 's morgens rustig wakker te worden met een tasje koffie en de krant . Of met een tasje koffie en je laptop ? Wie zich wil verdiepen in de laatste nieuwtjes , de voetbaluitslagen of het dodental van één of andere natuurramp hoeft immers maar een nieuwssite te openen op zijn computerscherm om bergen informatie te vinden . Is het nog wel nuttig dat er papier verspild wordt voor het drukken van kranten ? We leven immers in een wereld waar alles wat we willen weten slechts een muisklik van ons verwijderd is . Het maakt niet uit of het gaat over een brandje in het plaatselijke dorpscafé of over de ontploffing van kernreactoren in Japan . Nieuws van overal ter wereld staat onmiddellijk online en wordt constant geüpdatet . Vol spanning afwachten wat er de volgende dag op de voorpagina van de krant zal staan is niet meer nodig . We kunnen het allemaal gratis en voor niets raadplegen via het internet . We hoeven zelfs niet eens meer de moeite te doen om het huis uit te gaan en naar de krantenwinkel te lopen . Handig , niet ? Feiten worden bijna elke minuut bijgewerkt door een team redacteurs , dat aangesteld is om ervoor te zorgen dat we zonder problemen op de hoogte kunnen blijven van alles wat er op onze aardbol gebeurt . We krijgen het nieuws verser van de pers dan ooit tevoren . Niet alleen geschreven teksten en enkele foto's brengen het nieuws tot bij ons . Heel veel nieuwssites voorzien bijna alle online artikels van de nodige filmpjes . Beelden die de censuur van het journaal op tv niet doorstaan , verschijnen rechtstreeks op ons computerscherm . Het gaat dan bijvoorbeeld om filmpjes die gemaakt zijn door ooggetuigen van een grote ramp of bloederig beeldmateriaal van een dodelijke schietpartij . We worden zomaar ondergedompeld in drama's die zich soms afspelen aan de andere kant van de wereld . We zitten op de eerste rij . Bovendien kunnen we , na het lezen van een artikel of het bekijken van zo 'n filmpje , dadelijk onze eigen ongezouten mening geven en de discussie aangaan met andere surfers . Het internet vormt daarbij een handig medium en zet mensen bijgevolg sneller aan tot nadenken en tot reageren . Een reactie plaatsen op een artikel of een recensie is leuk en spannend . Velen krijgen het gevoel een mening te mogen hebben en vrij te zijn die mening met anderen te delen . De krant lezen via het internet is ontzettend handig , maar is jammer genoeg niet voor alle lagen van de bevolking weggelegd . Nog steeds zijn er vele gezinnen die zich geen desktop , laptop of tablet kunnen veroorloven . Voor die mensen is er gelukkig nog de krantenwinkel ! Seniorencursussen ' computeren ' komen misschien meer en meer in trek , toch zijn vele bejaarden niet op de hoogte van de mogelijkheid om het nieuws via het internet gratis te ontdekken . De oudjes , de 60+'ers die niet opgegroeid zijn in een wereld van technologie , lezen meestal liever de papieren versie van de krant . Zij hebben een vaak abonnement en krijgen hun favoriete krant nog elke dag in de brievenbus . Een echte , ouderwetse krant heeft natuurlijk ook zijn voordelen . Wanneer we snuffelen in een papieren krant , is de kans veel groter dat we stoten op interessante interviews , opiniestukken of nieuwtjes uit eigen streek , dan wanneer we zomaar wat surfen op een nieuwssite . Ook een sudoku oplossen of een kruiswoordraadsel invullen is nergens zo leuk als rechtstreeks in de krant . De nieuwtjes die we bijna live mee kunnen volgen via het internet en die constant bijgewerkt worden , geven ons het gevoel altijd op de hoogte te kunnen blijven van het reilen en zeilen in de de wereld . We worden zo immers rechtstreeks betrokken bij het laatste nieuws . Toch is er zonder twijfel nog steeds een grote groep mensen die wél elke dag met veel plezier naar de krantenwinkel holt en betaalt voor de gedrukte informatie . De toekomst zal uitwijzen of het papieren nieuws verdwijnt en de technologie van het internet de bovenhand neemt . Voorlopig blijft ze zeer charmant , de échte krant .