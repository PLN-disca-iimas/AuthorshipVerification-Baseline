Dat Matthias Schoenaerts geen doetje is , is sedert lange tijd geweten . Dat hij , bovendien , over een aardige hoeveelheid acteertalent beschikt , wordt slechts door enkelen betwist . En toch . Door zijn passage in Erik Van Looy's ' Loft ' werd hij in de schijnwerpers gezet als een neurotisch coke-verslaafd typetje , en sindsdien heb ik het moeilijk om dat beeld uit mijn hoofd te bannen . Heel erg nieuwsgierig begon ik dan ook aan ' Rundskop ' , Michaël Roskam's eerste echte worp die uitgroeide tot Belgische trots . ‘ Beste film van het jaar ’ , werd me beloofd . Uiteraard is ‘ Rundskop ’ meer dan Schoenaerts alleen . De filmische elementen zaten allemaal mooi op hun plek om de sterke verhaallijn kracht bij te zetten en ook de uitwerking mocht er zijn . Roskam heeft het duidelijk in zijn vingers ; de dialogen op zich vormen al een klein kunstwerkje . Dat Limburg ook nog eens een plaats krijgt in de Vlaamse cinema , kan ik enkel toejuichen . Al bij al een mooie prent , met Matthias Schoenaerts als absolute meerwaarde - het moet gezegd .