Als het kriebelt moet je sporten . Dat is in elk geval de aanstekelijke leuze van enkele enthousiaste gymleraars en fervente sportievelingen . Wanneer we vandaag de dag echter een kleine analyse maken van het sportlandschap , is het opmerkelijk dat bepaalde atleten een extra drijfveer hebben gevonden . Niet alleen de passie voor hun hobby en het verlangen naar lichaamsbeweging zet hen aan tot sporten . Met hun talent hebben ze ook een makkelijke toegang gevonden tot uitzonderlijk veel geld . Dat deze bedragen een motivatie kunnen vormen voor sporters om de nodige prestaties te leveren is niet uitsluitend een nadeel . Die hoogstaande prestaties en fantastische overwinningen zijn wat wij als sportliefhebbers maar al te graag op ons tv-scherm zien verschijnen . Voor een spannende voetbalwedstrijd tussen twee Duitse clubs of een nagelbijtende slotklim op de Mont Ventoux zijn we zelfs bereid onze zomerse picknick eventjes uit te stellen . Dat deze sporters na hun prestaties terugkeren naar hun villa in Monaco en hun prijzengeld op een Zwitserse bankrekening storten , daar zijn we wel jaloers op maar we gunnen het hen . Zij zijn tenslotte gezegend met een talent en proberen , net als jij en ik , iets te maken van hun leven in onze kapitalistische maatschappij . Het belang van geld in deze moderne commerciële wereld is echter niet te onderschatten . Aanzien en eer is voornamelijk afhankelijk van kapitaal en goederen . Dat voetballers zoals Christiano Ronaldo het veld op lopen met een tas van Chanel is dan ook te verwachten . Zij bevinden zich in die laag van de maatschappij waar uiterlijk vertoon hoog aangeschreven staat . Gelukkig is geld meestal niet de grootste motivatie voor topsporters . Atleten moeten de wil en het enthousiasme bezitten om de wedstrijden tot een goed einde te brengen , maar bovenal ook passie voor de sport . Die inzet en aanstekelijke gedrevenheid is bijvoorbeeld terug te vinden bij Lionel Messi . Wanneer je hem ziet voetballen zou je haast denken dat hij niet geeft om het prijzengeld . Messi weet dat hij een voorbeeld is voor vele jongeren die hopen ooit sterspeler te worden of deel te nemen aan de Champions League . Kleine voetballertjes die Messi op hun televisiescherm zien spelen en dromen van de wereldbeker in 2020 . Die fans zijn uitermate belangrijk voor de topsport . Uiteindelijk vormen zij de kracht en de magie van voetbal en topsport in het algemeen . Het zijn de fans die de topsporters ophemelen en een heldenstatus toekennen . Voetballers mogen dan wel miljoenen op hun bankrekening hebben staan , wanneer ze voetballen zijn het de supporters die op de eerste plaats komen . Een fan van Messi zal meer interesse tonen in het voetwerk van zijn held dan in zijn Lamborigini of Mercedes .