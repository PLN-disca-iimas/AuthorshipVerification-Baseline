Westerlingen hebben jarenlang voor godsdienstvrijheid en het recht op vrije meningsuiting gepleit en uiteindelijk hun zin gekregen . Maar nu dit recht eindelijk van kracht is , probeert de overheid haar bevolking opnieuw stil te houden door een wet in te lassen die dit tegengaat . Er wordt namelijk een wet ingelast die het dragen van levensbeschouwelijk tekens bij ambtenaren verbiedt . Deze beslissing is ongeoorloofd en hoort bovendien niet thuis in het denkkader van de hedendaagse maatschappij voor een aantal redenen . Ten eerste wordt er een deel van de vrijheid van de bevolking ingeperkt . Een mens moet het recht hebben zijn kijk op het te leven te kunnen uiten op een manier die hij daarvoor geschikt acht . Het verbod gaat in tegen het recht op vrije meningsuiting , aangezien de levensbeschouwing van een persoon zijn of haar mening reflecteert over hoe dat de wereld zou moeten zijn . En in een maatschappij die zo hoog oploopt met de Universele Verklaring van de Rechten van de Mens , is de schending van dit recht vrij onorthodox . Bovendien horen bepaalde levenbeschouwelijke tekens , zoals het dragen van een hoofddoek , bij de regels van sommige religies . Deze nieuwe wet maakt protestbewegingen , zoals hippies , en de gelovigen dus voor een deel monddood in de beleving en belijding van hun beweging . Ten tweede wordt er met dit verbod ook een poging gedaan om uniformiteit te creëren , ondanks dat dit in strijd is met de waarden van de hedendaagse samenleving . De moderne samenleving is immers een multiculturele samenleving . Door deze poging te ondernemen wordt er ingegaan tegen de waarde van diversiteit , wat net een van de belangrijkste waarden is in een maatschappij die multiculturaliteit aanmoedigt ; het verbod stimuleert het idee van de samenleving als eenheidsworst . De wet is dus compleet paradoxaal met de gevestigde waarden . Bovendien is het secundair doel van het creëren van eenheid door middel van deze wet geen realistisch doel . Door de levensbeschouwelijk tekens van de werkvloer te verbannen , wordt de tegenstelling tussen " het normale " en " het andere " enkel nog groter , wat nog meer reacties van onverdraagzaamheid tot gevolg kan hebben wanneer een ambtenaar een van deze tekens dan toch eens op straat tegenkomt . Hij of zij wordt immers steeds minder bekend gemaakt met deze tekens . Ten derde getuigt het verbod van discrimantie tegenover groepen die een minderheid vormen in het westen , zoals moslims . Dit is opnieuw een tegenstrijdig gegeven . Onverdraagzaamheid tegenover andere culturen is immers een van de waarden is die zeer sterk wordt aangevochten door de aanhangers van de multiculturele samenleving . Een voorstander van de wet zou kunnen argumenteren dat deze wet dit fenomeen net voorkomt , aangezien het niet langer opvalt dat een persoon tot een andere cultuur behoort . Maar zoals al eerder werd gezegd in dit essay , horen bepaalde gedragsuitingen , zoals het dragen van een hoofddoek , bij de regels van bepaalde religies . En het verbieden van deze uitingen is net een vorm van discriminatie , aangezien het de gelovige in kwestie belemmert in de belijding van zijn of haar geloof . In het kort : de wet gaat te sterk in tegen een aantal gevestigde waarden in de multiculturele samenleving . Ook is het verbod het zoveelste voorbeeld van de overheid die probeert om eenheid te creëren onder de bevolking , met onder andere de invoering van de euro en het hoofddoekenverbod op scholen als een andere voorbeelden . Straks gaat de overheid nog proberen om iedereen te dwingen het haar kort te dragen . Dan wordt het stilltetjes aan tijd voor ondergetekende om eens aan emigreren te denken .