Het lijkt niet meer van deze tijd : mannen en vrouwen die op straat hardhandig worden aangepakt omwille van hun geaardheid . Toch is het de laatste jaren een probleem geworden dat niet meer te negeren valt . Kan de overheid deze golf van intolerantie oplossen of is er hier sprake van een zodanig structureel probleem waar geen wondermiddel voor bestaat ? Globaal probleem De incidenten stapelen zich op in Europa . Homo - en biseksuelen worden op straat nageroepen en gepest omwille van hun seksuele voorkeur . Ze worden als het ware geviseerd om wie ze zijn en de manier waarop ze dit uiten . Het blijft echter niet alleen bij naroepen en pesten . De laatste jaren is er een duidelijke trend dat homohaat aan het escaleren is . Holebis worden in elkaar geslagen en in sommige gevallen zelfs vermoord . Het lijken wel middeleeuwse taferelen die zich vandaag de dag manifsteren in Europa . De incidenten doen zich echter niet enkel voor in Europa . Homohaat blijkt namelijk een globaal probleem te zijn . Zo werd er in New York een 32-jarige man vermoord toen hij met zijn vriend hand in hand op straat liep . Voor de stad was dit het derde incident in twee weken tijd waarbij er duidelijk sprake was van homohaat . Deze geweldadige trend van intolerantie lijkt niet te stoppen en dreigt zelfs nog meer te escaleren . Net zoals Europa , moet de stad een duidelijk signaal geven dat ze deze acties niet tolereert . Strenge maatregelen en heroepvoeding Het hoeft geen betoog dat deze lasterpraktijken hun sporen nalaten bij de slachtoffers en de hele holebigemeenschap . De incidenten van de voorbije jaren geven mensen het verkeerde signaal dat homoseksualiteit niet normaal is en dat de holebis kans hebben op harde consequenties wanneer ze zich niet aanpassen . Deze negatieve wolk van haat en onbegrip zorgt ervoor dat mensen bang zijn om hun geaardheid te tonen . Sommigen lopen met een bang hart rond uit angst voor negatieve reacties , terwijl anderen zelfs te bang zijn om nog buiten te komen . Het lijkt wel of de overheid weinig belang hecht aan deze problematiek . Na de voorbije incidenten zijn er namelijk geen concrete maatregelen genomen die de oorzaken van homohaat aanpakken . De politie heeft de daders wel opgepakt en aansprakelijk gesteld voor de schade die ze veroorzaakten , maar echt harde maatregelen werden er nog niet genomen . Deze lakse en zelfs onbestaande aanpak geeft het signaal dat het gedrag van holebis niet normaal is en dat de daders zonder ernstige straf hun acties kunnen voortzetten . Welke acties moet de overheid dan wel nemen ? Om te beginnen moet het de moderne kernwaarden van onze maatschappij duidelijk meegeven op school . Momenteel hangt er nog een te groot taboe rond homoseksualiteit . Het onbegrip en de intolerantie die daarmee gepaard gaan kunnen best aangepakt worden tijdens informatieve schoollessen . Hierbij is het belangrijk om aan te tonen dat homoseksualiteit normaal is in onze maatschappij . Bovendien moet het duidelijk zijn voor kinderen dat iedereen uniek is en het recht heeft om te tonen wie hij of zij is . Ten slotte moet de overheid ook strenger optreden bij agressieve incidenten van homohaat . Het moet hierbij hardhandig optreden en de daders straffen voor hun acties . Belgian Gay Pride Er doet zich echter ook een tegenbeweging voor . Homo - en biseksuelen verenigen zich net zoals elk jaar op de Belgian Gay Pride in Brussel . Dit is een grootschalig evenement waar ze hun geaardheid vieren aan de hand van dans , muziek en spectakel . Dit jaar was de opkomst echter opmerkelijk groot : honderdduizend mensen gingen al dansend door de Brusselse straten . Met deze massale opkomst geven ze een duidelijk signaal : dit is wie we zijn en we zijn er trots op . Het is duidelijk dat de overheid nog heel wat stappen moet ondernemen voordat het homohaat definitief uit de wereld kan verbannen . Hierbij moet het hardhandig optreden bij incidenten van homohaat en duidelijk maken dat dit gedrag niet tolereerbaar is in onze moderne maatschappij . Een eenduidige succesformule bestaat echter niet , het begint tenslotte bij onszelf . Het enige wat je als individu kan doen , is de persoon zijn die je diep vanbinnen bent . Je bent namelijk uniek , en daar mag je trots op zijn .