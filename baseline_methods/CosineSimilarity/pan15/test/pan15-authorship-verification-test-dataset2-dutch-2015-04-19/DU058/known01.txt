Geluk is tegenwoordig een belangrijke waarde bij veel mensen . Op alle vlakken moeten we gelukkig zijn : thuis , op het werk , in de relatie . Als het eens misgaat , hebben velen de neiging een zondebok te zoeken en enkel het ongeluk te benadrukken . Is het de bedoeling dat we ons geluk zelf bepalen ? Of krijgen we het de schoot ingeworpen ? Is klagen soms nodig of volstaat het om leven door een roze bril te zien ? Het leven zit vol ups en downs en loopt zeker niet altijd van een leien dakje . Maar daarom is het nog niet nodig alleen het slechte te zien van een situatie . Als het eens niet mee zit , is het vaak beter zich te focussen op de positieve kant van de omstandigheden . Iemand die bijvoorbeeld door de crisis plots een pak minder geld verdient , hoeft daarom niet ongelukkiger te zijn . In plaats dat die persoon klaagt dat een dure reis niet meer doorgaat , kan die zoeken naar leuke , goedkopere alternatieven . Alles hangt af van het perspectief waarin je bepaalde omstandigheden ziet . Aanpassen aan een situatie is niet noodzakelijk negatief . Het is goed om af en toe eens bepaalde waarden of sommige gewoontes waaraan je hecht in vraag te stellen . Dat geldt bijvoorbeeld voor allochtonen die in een grootstad zoals Antwerpen soms te maken hebben met rasisme . Ze zouden zich kunnen gedragen naar de vooroordelen en zich daardoor laten leiden , of ze zouden moeite kunnen doen om zich te integreren en zich soms zelfs aan te passen aan de nieuwe situatie , zonder daarbij al hun waarden te verwerpen . Een balans vinden tussen het goede benadrukken en het slechte verwerpen is hierbij noodzakelijk . Daarenboven kan je je geluk zelf creëren . Dat kan door kansen te zien , die te grijpen en risico's te nemen . Wie dat niet doet en in zijn veilige omgeving blijft , loopt soms dingen mis . Twee mensen die samen op date gaan bijvoorbeeld , hebben na de date twee opties : ofwel een risico nemen en zelf een eerste stap zetten in de hoop dat de ander er ook zo over denkt ; ofwel niets doen en hopen dat de ander initiatief zal nemen . Velen hebben schrik om een blauwtje te lopen en spelen daarom liever op veilig . Als twee mensen die samen zijn uitgeweest er allebei zo over denken , zullen ze de avond waarschijnlijk met een ongelukkig gevoel afsluiten . Maar wanneer een van de twee zijn of haar kans waagt , is de kans op geluk voor beide partijen veel groter . Het is een risico , maar dat hoeft niet altijd een negatieve afloop te hebben . Een tweede voorbeeld is iemand die van thuis uit minder middelen heeft om gemakkelijk te gaan studeren , maar het wel graag wilt . Die persoon kan het zijn ouders verwijten en niets doen aan de situatie of die kan moeite doen om een beurs aan te vragen om op die manier wel te kunnen studeren . Het leven zit vol kansen , ze moeten alleen gegrepen worden . Natuurlijk is het niet altijd gemakkelijk om enkel het positieve te zien van een situatie . Een mens heeft ook een uitlaapklep nodig : eeuwig optimistisch zijn is onmogelijk . Klagen is dus absoluut niet uit den boze . Alleen moet dat met mate gebeuren . Trop is te veel , iets wat sommigen uit het oog verliezen . Wie enkel het slechte merkt en nooit oog heeft voor wat goed is , maakt het zichzelf vaak moeilijk . Het is soms een hele opgave om het licht aan het einde van de tunnel te zien , maar het is niet ondoenbaar . Iemand die bijvoorbeeld terminaal ziek is , heeft het waarschijnlijk moeilijk om positief te blijven . Die persoon kan enerzijds zijn laatste dagen klagend doorbrengen of anderzijds inzien dat hij de kans heeft om nog een levensdroom te vervullen of in alle rust afscheid te nemen van zijn geliefden , en zo zijn leven tot een vredig einde brengen . De daden die geluk brengen , hoeven niet altijd groots zijn . Pessimisme zorgt in het algemeen voor een ongelukkiger leven . Het is niet slecht om af en toe eens te klagen , maar de goede dingen benadrukken zorgt er vaak voor dat je vrede vindt in de situatie . Kansen grijpen is een manier om eigen geluk te creëren en als het eens misloopt bij het nemen van risico's , is dat niet erg . Even klagen mag , maar dan opnieuw zoeken naar geluk is de boodschap !