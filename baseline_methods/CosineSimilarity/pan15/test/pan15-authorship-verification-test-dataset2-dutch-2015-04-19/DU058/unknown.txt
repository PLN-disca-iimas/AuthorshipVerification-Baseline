Toen ik hier vorige week binnenstapte met mijn vriendin , dacht ik dat het een gezellige babbel zou worden met een lekkere kop koffie in de hand . Dat werd het allesbehalve . Niet alleen was het personeel uitermate onvriendelijk , de lelijk ingerichte zaal zelf was vuil en het stonk er zelfs naar riool . Toen ik vriendelijk vroeg of iemand ons tafeltje wilde komen schoonmaken vanwege de talloze koffievlekken en kruimels , kreeg ik simpelweg een vuile vod in mijn handen geduwd met een zure " " Doe het zelf maar " " . De koffie op zich was ook niet eens lekker , prijs en kwaliteit waren absoluut niet in verhouding . Vijf euro voor wat lauw water met een koffiesmaakje ? En niet eens een gratis koekje erbij ! Toen ik meer dan drie melkjes nam - die vijf euro wou ik eruit krijgen - werd er mij gevraagd er een paar terug te leggen . Controleren kunnen ze dus wel , schoonmaken en lachen niet . Mijn lof voor beroemde wereldketens is bij deze toch aanzienlijk gedaald , geef mij maar gezellige kleine koffiebars !