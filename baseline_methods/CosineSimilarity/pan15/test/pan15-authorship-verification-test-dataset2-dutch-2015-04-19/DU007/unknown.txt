Eeuwig zonde . David Yates stond al sinds de vijfde Harry Potter film bekend om het erdoorheen jagen van een goed verhaal , waarbij alle originele elementen die bijdragen tot een goed verhaal , gemarginaliseerd worden . Dit was ook het geval bij Harry Potter and the Deathly Hallows - Part 2 . Je zal van mij geen enkel kwaad woord horen zeggen over de acteurs , die hun rollen met verve spelen , maar meer over het schrappen van stukken in het originele verhaal . Bijvoorbeeld het duel tussen McGonagall en Snape werd ingekort tot een luttele dertig seconden , terwijl daar in het boek bijna een hoofdstuk aan werd gewijd ( ' The Sacking of Severus Snape ' ) . Los van het verhaal werd ik ook niet van m 'n stoel geblazen door de ( 3D ) graphics . Het enige wat een beetje fatsoenlijk overkwam , waren de ontsnapping op de draak in Gringotts Bank en het moment dat Voldemort in miljarden schilfertjes door de bioscoopzaal vloog . Meer niet . David Yates en zijn trawanten hebben wel één ding bewezen : ze zijn ongelooflijk kunstig in het vernielen van een prachtig verhaal . Dat is ook een talent . De vraag is alleen of mensen daar geld voor willen neerleggen . Een gemiste kans . Jammer .