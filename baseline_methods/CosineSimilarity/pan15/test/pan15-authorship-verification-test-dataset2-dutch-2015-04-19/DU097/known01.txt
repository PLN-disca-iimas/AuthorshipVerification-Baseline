Als fervent koffiedrinker heb ik zowat elke koffiebar in het Antwerpse al uitgetest . Zo ook Starbucks : een koffiebar die met zekerheid gesteld een hype genoemd kan worden . Tot over 10 jaar kende niemand dit koffiehuis , vandaag kan je geen stad meer doorkruisen zonder de bekende wit-groene beker in je hand . Het succes van deze hype blijft voor mij nog steeds een vraagteken.Het hoofdingrediënt is alom bekend en de smaakcombinaties niet innovatief . Om nog maar te zwijgen over de prijs-kwaliteit verhouding . In een koffiehuis waar geen ruimte voorzien is voor al haar klanten , waar het rumoerig is en waar de beloofde internettoegang meestal niet werkt , betaal je voor een vanilla latte al snel €4,00 . Als je bedenkt dat er honderden andere koffiehuizen zijn waar het wel gezellig zitten is , waar er een rustige sfeer heerst en waar je bovendien als klant en niet als nummer behandeld wordt , dan is mijn keuze snel gemaakt . Je betaalt er minder en wordt met de glimlach bediend.Een kleine kop hemels geluk , dat is voor mij de betekenis van koffie . En die betekenis is naar mijn mening niet te vinden in een witte , veel te duur betaalde beker .