Geluk zit in je hoofd We worden steeds ongelukkiger . Uit een onderzoek waaraan 2694 Vlamingen deelnamen , blijkt dat op dit moment maar 46 procent van de Vlaamse bevolking gelukkig is . Vorig jaar was dat nog 54 procent . De oorzaak van die daling is onder meer de gestaag groeiende onzekerheid door de economische crisis . Het lijkt erop dat ons geluksgevoel een speelbal is van de omstandigheden , maar dat hoeft niet zo te zijn . De omstandigheden van een samenleving zijn uiteraard voor een groot deel bepalend voor het geluksgevoel . Door de economische crisis hebben veel mensen geen job . Een actief leven leiden is erg belangrijk voor het geluksgevoel en ook de omgeving speelt een rol . Wie gesteund wordt door familie , vrienden en&slash;of collega's heeft een grotere kans om zich gelukkig te voelen . Een werkloze die er helemaal alleen voor staat zal wellicht niet onmiddelijk in een fuifstemming door het leven gaan . Daarnaast is een samenleving gelukkiger als ze vrijer en meer individualistisch is en als ze noordelijker gelegen is . Dat verklaart dat de Denen en de Zwitsers bovenaan staan op de Internationale Geluksindex . Ons land staat op de 8e plaats . Dat is niet slecht , maar de meerderheid van de Vlamingen voelt zich niet gelukkig . Aan het klimaat ligt het in ieder geval niet . Mooi weer blijkt geen invloed te hebben op geluksgevoel . Wel belangrijk is de mate van sociale controle in de samenleving . Wanneer mensen ervaren dat ze vaak beoordeeld worden , dan bellemert dat in zekere mate hun vrijheidsgevoel . Het idee in de ogen van de omgeving tekort te schieten kan erg nefast zijn . De hoge zelfmoordcijfers in China en Japen , landen waarin reputatie en eer kernbegrippen zijn van het dagelijkse bestaan , zijn daar een goed voorbeeld van . Toch kunnen we ons geluk in eigen handen nemen en dat kan op individuele basis . Het geheime ingrediënt heet attitude . Over sommige dingen heb je nu eenmaal geen of weinig controle . Een economische crisis brengt bijvoorbeeld een aantal minder gunstige omstandigheden met zich mee : het aantal beschikbare jobs ligt veel lager , mensen zijn onzekerder en nemen minder risico's , etc. Waar je wel controle over hebt is je houding tegenover de situatie . Of om het met Baz Luhrmans woorden te zeggen : " Worrying is about as effective as trying to solve an algebraproblem by chewing bubblegum . " Die attitudeverschuiving maakt het mogelijk om stappen voorwaarts te zetten . Door je te focussen op wat je wel kan veranderen , begin je jezelf minder te zien als ondergeschikt aan de omstandigheden en steeds meer als een actieve kracht . Onderzoek toont ook aan dat actief blijven essentieel is voor het geluksgevoel . Het verband tussen ' levensgeluk ' en ' actief zijn ' ligt zelfs drie keer zo hoog als het verband tussen geluk en geld . Je geluk maak je dus zelf . Door je aandacht te verleggen naar zaken waar je effectief controle over hebt en door , waar mogelijk , actief je eigen leven in te richten , kan je in grote mate je geluksgevoel bepalen .