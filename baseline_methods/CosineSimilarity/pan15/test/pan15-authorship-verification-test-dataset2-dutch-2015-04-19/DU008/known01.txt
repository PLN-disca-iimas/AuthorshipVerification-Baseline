Beyonce zette het Sportpaleis op steltenOp 15 mei 2013 zakte ik af naar het Antwerpse Sportpaleis voor ‘ The Mrs. Carter Show World Tour ’ , de vijfde tournee van de Amerikaanse R&B-zangeres Beyonce . Net als haar vorige optredens stond ook haar laatste show garant voor een spetterende avond . Beyonce kreeg het publiek volledig mee vanaf het moment dat haar band de eerste noot inzette . Moeiteloos zong ze een twintigtal nummers waarbij haar enthousiasme steeds groter werd naarmate de show vorderde . Ik stond bovendien versteld van het muzikaal talent van de vrouwelijke bandleden en backing vocals die de zangeres vergezelden . De verschillende videoboodschappen lasten korte intermezzo ’ s in tijdens de show . Beyonce gaf het publiek zo de kans om even op adem te komen en te genieten van de mooie beelden . Deze show behoort zonder twijfel tot de beste optredens die vorig jaar doorgingen in het Sportpaleis . Opnieuw heeft Beyonce bewezen dat ze een geboren entertainer is met ongelooflijk goede zangcapaciteiten . Bedankt Queen B !