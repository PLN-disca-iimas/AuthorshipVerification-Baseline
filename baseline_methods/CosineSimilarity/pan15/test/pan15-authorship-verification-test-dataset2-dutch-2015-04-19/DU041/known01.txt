Twee weken geleden ben ik samen met een vriendin op citytrip geweest naar Barcelona . Drie dagen lang genoten we elke avond van het typische Spaanse eten om uiteindelijk de vierde en laatste dag in de McDonalds aan het einde van de Rambla te belanden . Toen we door de vrouw aan de kassa werden geholpen wist ik niet wat ik meemaakte . De vrouw glimlachte en probeerde in haar beste gebrekkige Engels ons zo goed mogelijk te woord te staan . Dit was de eerste keer dat ik in een McDonalds zo vriendelijk werd geholpen . In tegenstelling tot de fastfoodketens in België werken de medewerkers in deze McDonalds met een positieve attitude en een vriendelijke uitstraling . Nadat we klaar waren met eten kwam een andere medewerkster vragen of ze ons afval mee mocht nemen om het weg te gooien . Bij deze McDonalds staat klantgerichtheid duidelijk centraal . Bovendien was alles heel schoon omdat de medewerkster telkens de tafels schoonmaakte voor de volgende eters . Deze McDonalds is één van de meest klantvriendelijke ketens waar ik ooit ben geweest . Hier kunnen de medewerkers in de ketens in België nog wat van leren !