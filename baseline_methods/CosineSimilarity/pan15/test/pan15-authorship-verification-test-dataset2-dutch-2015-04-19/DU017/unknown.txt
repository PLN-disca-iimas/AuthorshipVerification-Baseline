Skrillex , de geflipte inboedel van een electroketen , kan dus ook een Grammy winnen . ‘ Wat een tijden , wat een gewoonten ! ’ Nooit had ik gedacht die laatste zin uit te spreken . Het gaat er maar om hoever je een mens kan drijven denk ik dan… Begrijpt u me niet verkeerd ! Progressieve kunst - en muziekstromingen juich ik doorgaans enthousiast toe . Wanneer een losgeslagen meute ‘ ritmisch ’ staat te freaken op een nummer van Skrillex , haak ik echter af . Een goede songtekst is voor de massa trippende dansers blijkbaar geen vereiste . Een harmonieuze melodie is dat al evenmin . Allerlei klanken , beats en talloze geluidjes van onbekende afkomst vormen samen één alomvattende chaos . Eén die doorgaans dan nog eens een pijnlijk oorverdovende vier minuten duurt . Persoonlijk zie ik de esthetische waarde van nummers als Bangarang niet in . Het was een tijdlang hard zoeken geblazen naar een radiopresentator die mijn mening deelde . Of beter gezegd : het ongenoegen van de barbaarse ‘ Skrillexstam ’ niet vreesde . Gelukkig is de storm weer gaan liggen . Bij het afwassen kan ik met een gerust gemoed de radio weer aanzetten en de meeste aanhangers van de ‘ Skrillexgekte ’ zijn tot inkeer gekomen . Al is het bang afwachten tot de volgende vlaag van waanzin…