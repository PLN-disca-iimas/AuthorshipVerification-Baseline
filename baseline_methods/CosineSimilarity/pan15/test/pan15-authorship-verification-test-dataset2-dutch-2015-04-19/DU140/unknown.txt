Stel je deze situatie even voor ; een meisje wandelt hand in hand met haar vriendje over straat . Uit het niets worden ze verbaal aangevallen door vreemden . Ze roepen het koppel toe dat ze een schande zijn voor de mensheid en de natuur . Beschaamd en gekwetst laat het meisje de hand van haar partner los en samen lopen ze verder . Moeilijk voor te stellen ? Dat is omdat we leven in een heteronormatieve maatschappij . Vervang je het onderwerp van de bovenstaande paragraaf door een jongen , dan wordt het allemaal veel realistischer . Een koppel dat bestaat uit een man en een vrouw is namelijk de norm en alles wat daarvan afwijkt wordt gezien als juist dat ; een afwijking . We moeten ons geen illusies maken . Homohaat is geen probleem uit het verleden . Er zal nog flink wat moeten veranderen eer iedereen de holebi-community accepteert . En de overheid kan die verandering in mee gang zetten . Hogere machten hebben een sterke invloed op ons . Zij fungeren als voorbeeld voor de gangbare norm . Als de overheid misdaden rond homohaat streng aanpakt en duidelijk maakt dat zulke dingen echt niet kunnen , zal iedereen zich die idee na verloop van tijd ook toeëigenen . Deze strenge aanpak ontbreekt echter nog vaak . Wanneer een jongen word afgetuigd omdat hij met zijn vriendje hand in hand over straat loopt , krijgen de misdadigers slechts een correctionele straf . Bovendien luidt het algemeen oordeel in de volksmond : " hij had er maar niet mee te koop moeten lopen . " Dit is een fundamenteel foute instelling en een voorbeeld van mensen die een dubbele standaard hanteren . Als een kussend heterokoppel aangevallen zou worden , zouden diezelfde mensen ongetwijfeld geschokt reageren . Door duidelijk te maken dat het wel degelijk om een ernstig probleem gaat , kan de overheid al helpen . Naast de regerende macht , heeft ook de media een belangrijke invloed op ons . Als een kind al heel zijn leven te horen krijgt dat jongens geen jongens mogen kussen , is het erg moeilijk om het van het tegendeel te overtuigen . Als de ouders zeer conservatief zijn , zal het kind opgroeien met dezelfde conservatieve idealen . Daarom speelt de invloed van buitenaf een belangrijke rol . Tv-programma's die gericht zijn op kinderen kunnen bijvoorbeeld personages invoeren die homo zijn . Zo groeit het kind al op met het besef dat deze mensen bestaan en dat ze evenveel waard zijn als heteroseksuelen . Veel volwassenen hebben deze invloed ook nog nodig . Daarom zijn holebi-iconen in het nieuws of in een vertrouwde setting ook belangrijk . Een dorp dat weet dat haar burgemeester getrouwd is met een vrouw , zal dat beeld van een lesbische als capabele persoon opslaan . Seksuele geaardheid heeft niets te maken met je waarde als persoon en dat zal stilaan duidelijk worden als er maar genoeg voorbeelden van zijn . Hierbij kan de overheid ook zijn steentje bijdragen door homoseksuelen gelijke kansen te geven bij bijvoorbeeld openbare functies . Belangrijk is dat er geen stereotiep beeld gemaakt wordt . Het is niet omdat een man valt op andere mannen , dat hij daarom graag naar de zonnebank gaat en heel veel waarde hecht aan hoe zijn haar ligt . Zulke mannen bestaan , maar ze vertegenwoordigen niet alle homo's . Dat is hetzelfde als denken dat alle mannen met bruin haar graag spuitwater drinken omdat je toevallig één man kent met bruin haar die graag spuitwater drinkt . Vaak wordt er gezegd dat homoseksuele relaties niet zouden mogen omdat dat tegen de natuur is . Die mensen weten blijkbaar niet dat mannetjespinguïns vaak seks hebben met andere mannetjespinguïns . Veel dichter bij de natuur dan dat gaat bijna niet . Ook is godsdienst een primaire reden die mensen noemen als ze hun betoog houden tegen homo's . Maar pleiten niet zowat alle godsdiensten voor naastenliefde ? Als we in acht nemen hoe vaak er nog mensen mishandeld worden op basis van hun seksuele geaardheid , is die naastenliefde ver te zoeken . Uiteindelijk komt het neer op een cliché , maar daarom is het niet minder waar . We zijn als mens allemaal verschillend , maar allemaal gelijkwaardig . Seksuele geaardheid is geen basis om een waardeoordeel te vellen over iemand . Op de dag van vandaag zou iedereen dat moeten weten , maar helaas is dat nog niet het geval . Homohaat is nog steeds een probleem en niet alleen in de zogenoemde conservatieve landen . Ook binnen Europa is er nog veel werk aan de winkel , als we deze problematiek willen van de baan willen helpen .