ENERGIE BESPAREN Al op jonge leeftijd verwacht onze omgeving veel van ons . We moeten uitblinken in sport , mooie cijfers halen op school en ons altijd voorbeeldig gedragen . Wanneer we later het werkveld betreden , hebben we dus al heel wat jaren achter de rug waarin prestaties en fatsoen centraal stonden . De verwachtingen die de maatschappij vandaag van ons heeft , worden niet het minst belangrijk geacht in ons volwassen leven , meer bepaald op de werkvloer . De onophoudelijke druk van buitenaf kan ons op een gegeven moment te veel worden , waardoor we mentaal ontsporen . Vandaag willen zowel mannen als vrouwen carrière maken . Ze hechten dus veel belang aan hun prestaties op het werk , maar ook aan hun gezin en vrije tijd . Een fulltime baan hiermee combineren is echter niet meer zo evident als vroeger . Het feit dat we in de toekomst langer zullen moeten werken , baart velen dan ook zorgen . Kunnen we nog wel genieten van vakanties als de volgende deadline alweer nadert ? En zien we onze kinderen nog wel opgroeien als we ons binnenkort op een nanny zullen moeten beroepen ? Het wordt tijd dat we onszelf wat meer aandacht geven , en dit vooral op vlak van gezondheid . Zowel op fysiek als mentaal vlak gaan we er de laatste jaren immers op achteruit . We gebruiken relatief meer kalmeringsmiddelen om de werkstress tegen te gaan , maar dit kan niet vermijden dat er uiteindelijk toch een nood is aan professionele hulp . Zo is het aantal gedwongen opnamen met 42% gestegen tussen 1999 en 2008 , en heeft Vlaanderen het hoogste aantal heropnames in de psychiatrische ziekenhuizen . Dat de situatie aan het escaleren is , mag dus wel duidelijk zijn . Degenen die uiteindelijk niet te raden gaan bij een medisch specialist , kunnen mentaal nog dieper wegzakken . Ze denken met de nodige ' rust ' of medicatie snel weer aan het werk te kunnen , maar in feite hebben ze dan net een lagere productiviteit op de werkvloer . De druk om te blijven presteren blijft ondertussen stijgen door het hoge arbeidstekort . Er is vandaag immers een toenemend aantal uitkeringen voor werkonbekwaamheid door psychisch onwelzijn . Zo 'n 700.000 Belgen hebben nu een psychisch probleem . Dat dit alles soms tot wanhoopsdaden kan leiden , is dus niet zo verwonderlijk . Het aantal zelfdodingen in Vlaanderen ligt ondertussen 1,5 keer hoger dan het Europese gemiddelde . Dat is opmerkelijk , want België is een welvarend land met een hoge tewerkstelling en voldoende mogelijkheden voor ieder individu . De oorzaak van dit probleem lijkt dus moeilijk te achterhalen , maar is snel gevonden als we kijken naar de druk die op ons gelegd wordt om het telkens weer beter de doen . Het is dan ook belangrijk om snel een oplossing hiervoor te bedenken . Mensen horen zich immers gelukkig te voelen door een evenwicht dat ze vinden tussen prestaties op het werk en tijd voor zichzelf . Het kan toch niet de bedoeling zijn van de maatschappij om ons na jaren van labeur pas te laten genieten van het leven als de mooiste jaren al voorbij zijn ? Uiteindelijk zijn we allemaal maar mensen van vlees en bloed die nood hebben aan een fysieke , maar ook zeker een mentale gezondheid . Wanneer deze op de proef wordt gesteld door onder andere stress , kunnen we dan ook psychisch ziek worden . De toenemende werkdruk en het verlangen om beter te presteren , dagen ons mentaal uit om onze grenzen op te zoeken . Indien we allemaal wat meer die mentale energie zouden besparen door op een evenwichtigere manier te leven , zouden zowel problemen op het werkvlak als in onze comfort zone opgelost raken .