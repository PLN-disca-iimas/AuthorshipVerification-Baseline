Werkloosheidsuitkering , de nieuwe Win for Life van België Een paar dagen werken en de staat onderhoudt je voor de rest van je leven . De samenleving bestaat uit enorm veel profiteurs en de meeste bevinden zich onder de werkloze bevolking . Hoewel er jaarlijks tal van nieuwe jobs worden voorzien door de overheid , lijken sommige mensen tevreden te zijn met een maandelijkse uitkering . Maar waarom zou de brave burger belastingen blijven betalen als het de economie niet ten goede komt ? Al enkele jaren staat de hervorming van de werkloosheidsuitkering op de agenda van politici , maar het is nu tijd om de knoop door te hakken en iets te veranderen aan het systeem dat duidelijk niet goed genoeg werkt . Onder de werkloze beroepsbevolking verstaat de Rijksdienst voor Arbeidsuitkering ( RVA ) twee soorten mensen . Ten eerste heb je de werklozen die ongewenst zonder job zitten en actief op zoek zijn naar werk . Ten tweede heb je diegene die niet meer willen participeren op de arbeidsmarkt . De grootste profiteurs van de uitkeringen bevinden zich in deze laatste groep . De bedragen die de RVA hen uitbetaald , zijn voor hen voldoende om te overleven in de maatschappij . Ze gaan bijgevolg niet meer actief op zoek naar werk en blijven langer dan een werkloze uit de eerste groep van de uitkeringen genieten . Door onder andere de uitkeringen te laten afnemen na verloop van tijd , kan men de profiteurs uit het systeem wegwerken en ervoor zorgen dat elke inactieve burger actief zal participeren op de arbeidsmarkt . De RVA deelde in 2013 nog 651.059 uitkeringen uit . Voor een klein land als België , ligt dit cijfer enorm hoog . Aangezien slechts een klein deel van de beroepsbevolking ongewenst werkloos is , kunnen we de meerderheid van de uitkeringen toeschrijven aan diegene die geen zin meer hebben om te werken . Deze personen kiezen er bewust voor om misbruik te maken van het Belgische opvangsysteem en dat moet afgestraft worden . Het is nu aan de politieke partijen om de werkloosheidsuitkeringen te hervormen en de werklozen duidelijk te maken dat we hen niet belonen om niets te doen . Omdat de leeflonen niet afnemen na enkele jaren , genieten mensen die al langer werkloos zijn , van dezelfde voordelen als iemand die nog maar pas ongewenst werkloos is . De gelijkblijvende uitkeringen motiveren niet om een job te zoeken en laat de inactieven toe om te profiteren van het opvangsysteem . De werklozen beschouwen de maandelijkse uitkeringen als een vast inkomen en zien het nut er niet van in om een job te zoeken . De overheid moet het zoeken naar een nieuwe job net stimuleren om zo de werkloosheidsgraad te doen dalen . Hoewel de meeste politieke partijen geen voorstander zijn van een daling van de uitkeringen in de tijd , lijkt dit toch de perfecte oplossing te zijn . Enkel de politieke partij N-VA merkt op dat het opvangsysteem te laks is . Volgens hen zou het beter zijn om de werkloosheidsuitkering te koppelen aan het zoeken van werk . De werklozen beter begeleiden is de perfecte oplossing om de werkzoekenden van de profiteurs te onderscheiden . Deze maatregel is een geschikte aanloop naar het beperken van uitkeringen in de tijd . Het volstaat in België om je enkele dagen op de arbeidsmarkt te begeven en nadien van een maandelijkse uitkering te genieten . Werkloosheid is een gekend fenomeen over heel de wereld , maar wordt blijkbaar nergens zo goed opgevangen als in België . Zelfs te goed , aangezien het gemakkelijk is om voor een lange periode op kosten van de staat te leven . Het opvangssyteem is volgens velen nog te laks en motiveert de werklozen niet voldoende om zich opnieuw actief op de arbeidsmarkt te begeven . De overheid kan jobs blijven creëren , maar als de werklozen niet gemotiveerd zijn om deze aan te nemen , haalt het niets uit . Een uitbetaling op basis van de moeite die je doet voor werk te vinden , lijkt alvast een goede oplossing te zijn om mensen te motiveren . Het is echter afwachten of deze maatregel al dan niet doorgevoerd wordt door N-VA en zo de profiteurs wegwerkt uit het genereuse opvangsysteem .