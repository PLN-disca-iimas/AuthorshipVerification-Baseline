Na het horen van de vele lovende reacties op dé ' chickflick of the century ' , Bridesmaids , begon ik met een uitermate enthousiaste gemoedstoestand aan de film . Al snel kon ik mijn teleurstelling niet onderdrukken , al vanaf de eerste scène merkte ik op dat deze film mijn honger zeker niet ging stillen . Ik vond over de hele lijn de film zeer platvloers met een humor die mij absoluut niet kon bekoren . Het script was onrealistisch , de situaties waarin de bruidsmeisjes zich bevinden , zijn zo overdreven en dat maakt de film verre van humoristisch . Deze film geeft daarbij ook een negatief beeld van vrouwelijke vriendschapsbanden , wat ook niet op zijn plaats is . Ik kan enkel besluiten dat ik alle lovende reacties helemaal niet begrijp en dat ik dus zeker niet tot de fans van Bridesmaids behoor !