Vrouwen aan de top : biedt een quotum een oplossing ? Het is zo standaard : de man gaat naar zijn werk , heeft een goede baan , de vrouw zorgt voor de kinderen en werkt vaak in deeltijd in een lagere functie . Dit is nu een voorbeeld van een typische situatie in veel gezinnen . Eigenlijk is dat wel een ouderwetse rolverdeling . Zijn we nu niet op een moment aangekomen waarin een vrouw ook kans heeft om carrière te maken ? Een tijd waarin er sprake is van verandering van dit traditionele patroon ? De vraag die hierbij om de hoek komt kijken : moet de overheid ze helpen betere functies te verkrijgen en aan de top te komen ? Met andere woorden : moet er een quotum ingesteld worden om meer vrouwen in leidinggevende functies te krijgen ? Enerzijds zullen veel mannen waarschijnlijk gaan protesteren wanneer er zo 'n quotum komt . Het mannelijk geslacht is van zichzelf toch wel meer gericht op een prachtige carrière en een hoog salaris . Zij laten taken van het gezin liever over aan het vrouwelijk geslacht , zodat ze zelf veel geld kunnen verdienen en de beste baan kunnen hebben . Wanneer de overheid zo 'n regeling treft , worden vrouwen bevoorrecht om in topfuncties te komen . De man zal meer de vaderrol op zich moeten nemen , wat ten koste gaat van die geweldige carrièremogelijkheden . Zij zien dit in feite als een vorm van positieve discriminatie . Het is weliswaar een kans voor de vrouw , maar de man moet erop inleveren . Anderzijds is deze optie misschien de enige oplossing . Door het traditionele patroon in het gezin was er vroeger voor vrouwen minder plaats om carrière te maken . Zij zorgden voor de kinderen en de vaders verdienden de kost . Tegenwoordig hebben ook veel vrouwen gestudeerd en hebben zij uitstekende diploma's om hoge functies te bekleden . Het enige probleem is hierbij vaak de concurrentie met mannen . Door een quotum in te stellen , krijgen zij meer kans en verbetert hun competitiviteit ten opzichte van het mannelijk aandeel in deze hoge posities . Zo kan de maatschappij breken met de eerdere rolverdeling in het gezin en hen aansporen die goede banen aan te nemen . Daarnaast blijkt uit onderzoek dat zo 'n regeling wel degelijk effectief is . In België werken namelijk maar 5,8% van de vrouwen in raden van bestuur van de grootste bedrijven . Wanneer we hier kijken naar andere landen zien we een duidelijk verschil , hoewel er binnen Europa hierin grote tegenstellingen zijn . In Nederland is de top van de administratie bijvoorbeeld volledig mannelijk , maar in Skandinavië vertegenwoordigen vrouwen wel ongeveer een vierde van de plaatsen in raden van bestuur . In Noorwegen werken beursgenoteerde bedrijven in feite met zo 'n quotum . Zij zijn verplicht een bepaald percentage vrouwen in dienst te hebben . Uit cijfers blijkt dat deze vrouwen ook hoge functies bekleden . Verder heeft het vrouwelijk geslacht een andere manier van denken dan het mannelijke . Dit hoeft niet per definitie negatief te zijn . Vrouwelijke personen kunnen op sommige punten beter communiceren en pakken zaken anders aan . McKinsey deed ooit onderzoek naar vrouwelijke directieleden in verschillende Europese bedrijven . Hieruit bleek dat zij zeker een positieve uitwerking hebben op de resultaten van deze grote ondernemingen . Ook in België is onderzocht of er belangstelling zou zijn voor een dergelijk quotum . De uitkomsten hiervan waren bijzonder positief : maar liefst 64% van de Belgische economische topvrouwen is voor zo 'n regeling . Zij zien dit als een ideale manier om meer vrouwen enthousiast te maken en een kans te geven om de concurrentie aan te gaan . Concluderend kan zo 'n regeling dus wel degelijk een uitkomst bieden . Verschillende onderzoeken hebben immers bewezen dat er niet alleen interesse in is , maar de resultaten voor ondernemingen ook positief zijn . Er is dus eigenlijk sprake van een win-win situatie . Misschien moeten dan alleen die mannen nog wat water bij de wijn doen en accepteren dat vrouwen tegenwoordig volledig geëmancipeerd zijn en ook dezelfde kansen willen wat betreft carrièremogelijkheden , topfuncties en een goed salaris ?