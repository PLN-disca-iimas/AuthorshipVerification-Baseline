Gezonder leven , dus beter leven ? Iedere persoon ontwikkelt zijn eigen levensstijl . Deze kan erg gehaast en vol stress zijn of net heel rustig en relaxed , deze kan heel bewust ontwikkeld worden of toevallig ( door externe factoren ) bepaald worden . Deze levensstijl kan ook gezond of ongezond zijn . Maar is het één nu echt beter dan het ander ? Mens sana in corpore sano is een Latijnse spreuk die zoveel betekent als " een gezonde geest in een gezond lichaam " . Het was dus in de Oudheid reeds bekend : als je sport en als je gezond eet , krijgt je geest ook meer mogelijkheden om zich te ontwikkelen . Wanneer je je fit voelt heb je meer energie en levenslust en daardoor kan je je beter concentreren . De Belgische ziekenhuizen zitten overvol . Dit kan misschien ook veranderen door een gezamenlijke gezondere levensstijl want gezond is en blijft nog steeds een synoniem voor ' niet ziek ' : wie minder vet eet heeft minder kans op hartkwalen , wie niet rookt heeft minder kans op longkanker enzovoort . Dit wordt ons meer en meer duidelijk gemaakt door reclames via multimedia of door boodschappen op de producten zelf . Daar bovenop zorgt een gezonde voeding ook voor een beter immuumsysteem . De ziektes zullen natuurlijk nooit volledig verdwijnen : niet alles is op te lossen met voeding en beweging . Maar het zou het tekort aan ziekenbedden misschien toch gedeeltelijk kunnen verhelpen . Maar natuurlijk moet je niet overdrijven . Gezond leven betekent niet dat je nooit meer mag snoepen of genieten van een moment van luiheid . Het belangrijkste in het principe van gezond leven is dat je het juiste evenwicht vindt . Voldoende beweging en de juiste voeding zijn essentieel , maar af en toe een kleine beloning zoals een ijsje of een glaasje cola , is net zo noodzakelijk . Op deze manier hou je de levensstijl ook langer vol . Ook is het belangrijk dat je stap voor stap gezonder gaat leven . Er zijn maar weinig mensen die ineens hun hele levensstijl omgooien en dit daarna ook kunnen blijven volhouden . Makkelijker is om te beginnen met bijvoorbeeld één keer per week te sporten , of één vaste dag in de week niet te snoepen . Als je dit dan langzaam opbouwt , lukt het beter om aan de discipline van je nieuwe , gezondere leven te wennen ; niet alleen lichamelijk , maar ook mentaal . De laatste jaren raken steeds meer mensen bewust van dit principe mens sana in corpore sano : het aantal abonnementen in sportscholen en fitnesszaalen is enorm gestegen en de vraag naar diëtisten en gezondheidscoaches ook . Maar het kan altijd beter . Er zijn nog steeds te veel mensen die nooit verse groenten eten of nooit aan lichaamsbeweging doen . Zij moeten ook nog gemotiveerd worden , de vraag is nu hoe dit het best kan worden aangepakt want je kan mensen niet dwingen om te veranderen als ze dat niet willen . De conclusie is dus dat gezonder leven inderdaad gelijk staat aan beter leven . Iedereen haalt er namenlijk voordeel uit : meer energie , meer concentratie , minder overvolle ziekenhuizen , meer discipline , ... En ik geloof dat je er zelfs gelukkiger van wordt omdat je je beter in je vel voelt en dus meer zelfvertrouwen hebt . Als je je van binnen goed voelt , straal je dit ook uit aan de buitenkant . Daarmee is de basis voor een gelukkiger leven reeds gelegd .