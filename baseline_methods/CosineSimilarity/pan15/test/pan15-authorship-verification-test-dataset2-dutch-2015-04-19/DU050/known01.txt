Voelt u zich vrij om een kijkje te nemen binnen de bedrijfsmuren van de gemiddelde onderneming . Menig directiecomité is niet te bekrompen om minstens de helft van haar stoelen aan een vrouw aan te bieden . Maar vanaf het moment dat die stoel een verdieping naar boven dient te worden gepromoveerd is de kous af . Is het dan zo moeilijk om als vrouw een toegangskaartje te krijgen voor het machospel dat zich aan de top afspeelt ? Quota's zijn niet meer weg te denken uit de huidige maatschappij . Mensenlevens staan in het teken van cijfermatig materiaal dat hun toekomst zal bepalen . Politici geloven nog steeds dat zij wereldverbeteraars zijn omdat zij discriminatie verhinderen . Het gaat hier niet langer om die gehandicapte die uiteraard rechten heeft . Vrouwen behoren namelijk niet tot een minderheidsgroep . Zij hebben niemand nodig die hen de hand boven het hoofd houdt . De tijd dat een echtgenote het huishouden in goede banen leidt is voorbij . Zij wacht niet langer aan de haard tot haar man thuiskomt na een lange werkdag . Tijden veranderen en onze samenleving hoort niet zo bekrompen te zijn . Wat wij nodig hebben is geen evolutie , maar een revolutie . Het gaat hier namelijk om een slag in het gezicht van succesvolle vrouwen . Zij verdienen een topfunctie omdat ze bekwaam zijn in hun werk . Mannelijke collega's kunnen hun jaloezie in de meeste gevallen niet onder stoelen of banken steken . Een vrouw dient ondergeschikt te zijn aan het sterke geslacht . Een van haar kerncompetenties bedraagt lekkere koffie zetten . Zolang dit stereotiepe plaatje figuurlijk boven het bureel hangt van de directeur roesten we vast in een machocultuur . Helaas zit geen enkele collega van het vrouwelijke geslacht daarop te wachten . Wil een vrouw een voorbehouden plaats warmhouden enkel omwille van haar geslacht ? Vergeet het maar . Iedere persoon heeft een minimum aan zelfrespect . Net omdat vrouwen empatisch zijn zijn ze een must voor de professionele wereld . Als je de juiste dame aan boord van je schip krijgt , zal je je het achteraf niet beklagen . In een harde bedrijfswereld is er af en toe nood aan een zachtere aanpak . Wie gaat daarvoor zorgen ? Hoe meer verschillende inzichten je bundelt in een directiecomité , hoe meer feedback en de hoe groter de kans dat je tot een oplossing komt . Elke man die dat niet ziet is blind voor opportuniteiten . Een echte heer heeft lef . Hij is niet te beschaamd om een stapje terug te zetten en plaats te maken voor een vrouwelijke collega . De tijd is gekomen om aan de alarmbel te trekken . Achteraf zal een leidinggevende enkel de vruchten plukken van deze mentaliteitsverandering . Het is nooit te laat om te doen wat hoort . Ook een moeder die haar drukke beroepsleven combineert met een gezin verdient de nodige kansen . Terwijl vinden vaders stilaan de weg naar een leven als huisman . Deze switch in verantwoordelijkheden van gezinsleden roept vragen op . Steeds meer groeit de bezorgdheid dat kinderen de dupe zijn van mama's keuze . Dit hoeft niet zo te zijn . Bedrijven investeren beter in vrouwvriendelijke maatregelen zoals bijvoorbeeld een kinderopvang op de werkvloer . Met positieve initiatieven maakt je een onderneming aantrekkelijker . Wedden dat je gemotiveerde werknemers aan je bindt via beloning . In deze tijden van jobhopping is deze tactiek uitermate geschikt voor retentiemanagement . Gooi als bedrijfsleider de quota's dus overboord en kies voor een alternatief . Jaren geleden protesteerden vrouwenrechtenorganisaties omdat dat de enige manier was om hun stem door te drukken . Dat terwijl Vlamingen jaarlijks klagen omdat ze zich naar het stemhokje moeten begeven . Een beetje dankbaarheid is hier zeker op zijn plaats . Onze overgrootmoeders hebben moedig gevochten om kansen te krijgen . Wie zijn wij om deze niet met beide handen te grijpen ? Het is 2013 en nog steeds overheerst het glazen plafond . Mannen en vrouwen voeren hetzelfde werk uit en horen dezelfde beloning te ontvangen . Wat is daar moeilijk aan ? Achter elke sterke man , staat een sterke vrouw . Tijd om de schijnwerpers af en toe eens te richten op die ruggesteun . Vrouwen zijn niet langer het zwakke geslacht of de grijze muis . Zij nemen na al die jaren eindelijk wat hen toekomt . Als mannen en vrouwen echt afkomstig zijn van verschillende planeten , kunnen ze beter samenwerken . Juist door de mengelmoes aan talenten binnen ondernemingen komt de race naar het einddoel in een stroomversnelling terecht . Voor menig macho geldt daarom volgende uitspraak : If you can't beat them , join them .