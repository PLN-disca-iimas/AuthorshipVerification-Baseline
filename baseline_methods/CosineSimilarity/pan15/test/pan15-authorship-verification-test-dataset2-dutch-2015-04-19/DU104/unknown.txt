Wat is er leuker dan een vrije ochtend gezellig doorbrengen met de krant op je schoot en een kopje koffie binnen handbereik ? Is dit niet de ultieme combinatie van ontspanning en informatieverwerving ? Blijkbaar vinden veel mensen van niet . Toch sluiten we ons niet volledig af voor alle actuele informatie . Alleen informeren we ons niet via een saaie papieren krant , maar via radio , televisie en vooral via het internet . Is hier dan iets mis mee ? Het voornaamste is toch dat we op de hoogte zijn van wat zich in de wereld afspeelt ? In de eerste plaats is de informatie die we verwerven over de actualiteit inderdaad het belangrijkste . Toch moeten we daarnaast ook aandacht besteden aan het medium dat ons deze informatie bezorgt . Een krant heeft op dit vlak zeker enkele voordelen ten opzichte van de andere informatieve media . Ten eerste biedt zo 'n krant meteen alle informatie van de dag gebundeld aan . De lezer krijgt haar in handen , neemt haar door , leest de artikels die hem interessant lijken en slaat degene over die hem minder interesseren . Online informatie opzoeken daarentegen , betekent telkens opnieuw op zoek gaan naar een interessant artikel over een bepaald onderwerp . Het is veel praktischer om een papieren krant door te nemen die meteen alle nieuwsfeiten netjes verzamelt . Je kunt natuurlijk ook gewoon een nieuwssite openen en hier de krantenkoppen doornemen . Helaas is de kwaliteit van de artikels op zulke sites niet altijd optimaal . Hierin ligt een tweede voordeel van de papieren krant . De journalisten en redacteurs die ervoor werken , zijn erg bekwaam . Vooral de artikels in kwaliteitskranten zijn vaak van een betrekkelijk hogere kwaliteit dan degene die het internet aanbiedt . Daarnaast zijn artikels op internet meestal korter en diepen ze het onderwerp niet zo uit . Dit is in een krant wel het geval . Deze publiceert vaak erg uitgewerkte artikels van meerdere pagina's lang . Op die manier kaderen de journalisten de onderwerpen beter en hebben ze ook oog voor de achtergrond van de nieuwsfeiten . Dit draagt zeker bij tot een bredere vorming van het leespubliek . Vervolgens biedt een krant niet enkel de droge feiten aan . Veel kranten zijn doorspekt met opiniestukken en breedvoerige dossiers . Ook plaatselijk nieuws komt vaak aan bod . Zo is de lezer niet alleen op de hoogte van de binnen - en buitenlandse actualiteit , hij weet ook erg precies wat zich in zijn eigen leefwereld afspeelt . Daarnaast is er plaats voor het weerbericht , overlijdensberichten en kruiswoordpuzzels . Dit alles vormt een mooi totaalpakket . Ten slotte heeft ook het gebruiksgemak een belangrijk aandeel in de keuze voor een krant boven een nieuwssite op het internet . Ze is makkelijk overal mee naartoe te nemen . Tijdens een lange trein - of busrit is er geen internet ter beschikking om snel de actualiteit door te nemen . Het is dan erg handig om even de krant boven te halen en enkele artikels te lezen tijdens de rit . Dit voordeel is relatief , aangezien veel mensen tegenwoordig beschikken over een smartphone of tablet . Deze toestellen bieden draadloos internet aan , overal en altijd . Goed , online de krant lezen op de bus kan dus wel . Toch blijft het veel handiger om een artikel te lezen op een grote pagina in plaats van op een klein schermpje met letters die amper leesbaar zijn . Op heel wat punten blijft de krant dus - veeleer dan het internet - het nieuwsmedium bij uitstek . Zowel op kwaliteit als op inhoud en gebruiksvriendelijkheid scoort de papieren versie beter dan haar elektronische variant . Hoog tijd dat de krant opnieuw hip wordt . Wanneer iedereen eens afstapte van het internet als hét medium voor alle mogelijke informatie , zouden de koopcijfers van de kranten weer spectaculair toenemen . En geef toe , het voelt ook gewoon veel fijner om een grote bladzijde om te slaan dan om met de zoveelste muisklik een volgend artikel te openen .