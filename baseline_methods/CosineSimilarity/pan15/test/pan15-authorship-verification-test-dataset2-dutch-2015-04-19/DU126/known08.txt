De moderne tijd schreeuwt om talent . Maar waarom blijven zoveel jongeren dan toch werkloos aan de kant ? Onze moderne tijd schreeuwt om talent . Wetenschappen , economie , taalkunde , . . overal zie je open vacatures . Toch blijkt uit statistieken dat een 30 procent van de jongeren werkloos aan de kant zitten te wachten . Wat is de oorzaak en wat kunnen we eraan doen ? Onze huidige samenleving berust op prestatie en stress . Daarnaast merken we ook een extreme vorm van verwennerij en ontspanning op . Enerzijds moet alles zo goed mogelijk renderen en zo snel mogelijk tot stand komen . Langs de andere kant zien we dat de bevolking nog nooit zo optimaal heeft kunnen genieten . Deze twee extremen staan volledig tegenover elkaar . Ze zullen de mentaliteit van de huidige werknemer en werkgever beïnvloeden . We willen ervaren werknemers ! De grootste frustratie in het zoeken naar werk is de hoge eisen die werkgevers stellen . Ze zijn op zoek naar gemotiveerde , flexibele en ervaren werknemers . De eerste twee eisen zorgen niet voor problemen . Enkel het ervaren zijn , brengt wat tumult met zich mee . Studenten zitten tijdens hun schoolcarrière grotendeels achter de boeken . Ze hebben geen of weinig praktijkervaring . Dit zorgt ervoor dat ze vaak naast een job grijpen . Tussen deze werkloze jongeren zitten nochtans veel talentvolle studenten . Maar zolang ze geen ervaring kunnen of mogen opdoen , zullen zij niet kunnen meedraaien in de samenleving die streeft naar hoge prestaties . Om te overleven als bedrijf moet je snel en efficiënt te werk gaan om te kunnen meedraaien in de economie . Om dit vol te houden is er niet veel tijd voor werknemers op te leiden of zelfs te begeleiden . Er is al zoveel stress en tijdsdruk dat een werkgever zichzelf of andere werknemers hier niet mee kan opzadelen . Men wil in deze tijden van stress de huidge werknemers tevreden houden zodat ze optimaal zullen presteren . Men lost dit simpelweg op door te kiezen voor ervaren werknemers . We willen goede voorwaarden ! Wanneer we het standpunt van de werkgever bekijken , duikt ook daar een grote frustratie op . Jongeren hebben langs hun kant ook te hooggegrepen eisen . Men wil meteen een hoge functie , hoog loon , extra voordelen en veel vakantie . Aan deze voorwaarden kan in realiteit niet voldaan worden . ' Ze zijn te verwend opgevoed ' , luidt het langs hun kant . Ze zijn het gewoon om veel vakantie te hebben en willen dat tijdens hun werkcarrière behouden . Dit geldt ook voor de mate waarin ze willen blijven voldoen in hun vrijetijdsbestedingen . Als laatste wil men ook zo min mogelijk stress op het werk . Dit is in praktijk niet haalbaar . In de huidige maatschappij is het niet alleen van belang een goed dimploma te hebben . Je moet de wil hebben om hard te werken . Op deze manier kom je elke keer een stapje hoger op de ladder . Meteen een hoge functie bekleden en genieten van allerlei voordelen is maar voor enkele weggelegd . Er zijn twee grote oplossingen mogelijk . Allereerst moet men in het onderwijs gaan kijken of er geen ruimte is voor het opdoen van ervaring . Daarnaast zal zowel werkgever als werknemer zich moeten bewust worden dat de eisen die ze stellen , niet haalbaar zijn . Wanneer men hun vacatures wil opvullen , zullen ze moeten investeren in opleiding en begeleiding . Ook Werkzoekenden zullen het besef moeten krijgen dat niet alles zomaar te krijgen is . We zien zoveel talent verloren gaan en ik vrees dat dat onze samenleving op lange termijn niet ten goede zal komen .