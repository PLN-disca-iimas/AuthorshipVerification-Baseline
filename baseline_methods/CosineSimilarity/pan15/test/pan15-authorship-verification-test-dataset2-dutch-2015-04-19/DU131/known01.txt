A.F.Th.'s ‘ Tonio ’ is zonder twijfel het beste boek dat ik las in de zomer van 2012 . Ondanks de misschien voor sommigen afschrikwekkende dikte - ik schat een 500-tal bladzijden - leest het als een trein . De lezer wordt zo mee in het verscheurende verdriet gezogen . Mijn wereld bestond voor die enkele dagen alleen nog uit Tonio . De kracht ligt denk ik in het fragmentarische aspect , wat het gevoel van autobiografische authenticiteit verhoogd : er is niet echt sprake van een " " verhaallijn " " , noch van een logische chronologie . Toch is ‘ Tonio ’ een zorgvuldige compositie , al lijkt alles zomaar vlotjes uit Adriaans pen gevloeid . Het verdriet van een kind te verliezen – volgens velen trouwens het ergst denkbare verdriet – is natuurlijk nooit honderd procent uit te drukken op papier , zeker voor jongeren ( zoals ikzelf ) misschien een ver-van-hun-bed-show . Maar Van der Heijden weet heel goed waarover hij schrijft , en is een meester in het overbrengen en zelfs bijna tastbaar maken van Tonio en zijn eigen verdriet . Het thema kan trouwens verder doorgetrokken worden naar dat universele ‘ missen ’ en ‘ verlies ’ , wat wél iedereen kent . Tonio zal mij altijd bijblijven , zowel de jongen als het boek .