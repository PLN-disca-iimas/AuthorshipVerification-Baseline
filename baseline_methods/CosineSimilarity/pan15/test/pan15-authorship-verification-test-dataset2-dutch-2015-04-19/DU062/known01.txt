Ik hou van Starbucks . Dat doe ik al sinds ik nog op de middelbare school zat , al had mijn liefde destijds vast meer te maken met dat ik de keten kende van hippe series op televisie dan wat anders . Starbucks had de reputatie ' cool ' te zijn , en door er koffie te kopen voelde ik me dat ook . Vaak kwam ik er immers niet , want ik woon buiten de stad . Sinds ik aan de UA studeer , heb ik vaker de kans om er langs te gaan , want de winkel ligt op wandeladstand van de stadscampus . Er komt geen openbaar vervoer bij aan de pas . Daarmee heeft Starbucks voor mij een streepje voor op andere koffiehuizen die ik ken , want als ik bijvoorbeeld iets wil gaan drinken bij Caffènation , moet ik eerst de tram nemen . Wat ik ook heel fijn vind aan Starbucks , is de goede bediening . Het personeel is altijd vriendelijk en werkt snel . Dikwijls staat er een lange rij als ik de winkel binnen stap , maar vijf minuten later kan ik weer vertrekken , mét koffie . Dat is handig wanneer ik maar een korte pauze heb . Na een half uur ben ik weer terug en klaar voor mijn volgende les . Als ik meer tijd heb , kies ik ervoor om mijn koffie bij Starbucks op te drinken . In de winkel staan naast normale stoelen en tafeltjes ook lederen zetels en een lange tafel . Rond die laatste passen makkelijk vijf of meer mensen , zodat je er bijvoorbeeld kan werken aan een groepsproject . Naast de sfeervolle inrichting speelt er ook goede muziek , wat voor mij ook een rol speelt bij het bepalen van waar ik al dan niet mijn pauzes wil spenderen . Starbucks is zo 'n plek waar ik dat zeker wel wil , en ik raad iedereen aan om hun koffie ( en knusse zetels ) een keer te proberen .