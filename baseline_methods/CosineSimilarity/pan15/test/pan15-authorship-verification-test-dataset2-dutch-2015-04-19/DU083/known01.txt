DE MENTALITEITSWIJZIGING VAN DE GESCHIEDENIS Tot een halve eeuw geleden hadden vrouwen in West-Europa geen stemrecht en waren de meesten van hen huismoeder . We zijn ondertussen vijf decenia later en de positie van de vrouw is drastisch veranderd . Elke volwassen burger kan gaan stemmen . Vrouwen die thuis blijven , zijn een zeldzame soort aan het worden . Dit is te danken aan de vrouwenrechtenorganisaties . Die zijn niet weg te denken uit de moderne maatschappij . Ze streven naar gelijkheid tussen man en vrouw . Zo is er vandaag een voorstel om quota in de voeren om meer vrouwen aan de top van het bedrijfsleven te krijgen . De bedrijfswereld blijft een dominante mannenwereld waar vrouwen maar moeilijk kunnen binnendringen . Quota lijken de ideale middelen om het glazen plafond te doorbreken . Maar er is meer nodig dan enkele regeltjes en becijferingen . De enige manier om mannen en vrouwen gelijk te stellen , is een mentaliteitswijziging . Ruw geschetst werd de vrouw eeuwenlang aanzien als ' het mindere wezen ' . Mannen domineerden de wereld , het land en het leven binnenshuis . Vrouwen moesten voor de kinderen en het eten zorgen , en zich niet bemoeien met ' mannenzaken ' . Vrouwenrechtenorganisaties of groeperingen hebben altijd bestaan , maar nooit hebben ze echt drastische veranderingen kunnen doorvoeren . Tot in het midden van de 20ste eeuw . Hun belangrijkste slag : stemrecht voor vrouwen . Vrouwen kregen een stem en mochten deze uiten . Letterlijk , maar ook figuurlijk . Het werd stilaan normaler dat ook vrouwen voor de kost gingen werken . In het begin voerden ze de ' typische vrouwenjobs ' uit : telefoniste , typiste , lopendebandwerk , . . . . Vrouwen gingen ook stilaan leidende functies invullen . Maar tot op vandaag blijft de ongelijkheid in die functies zichtbaar . Een vrouw aan het hoofd van een bedrijf is eerder uitzondering dan regel . De quota lijken dan ook een logische stap voor de gelijke rechten tussen man en vrouw . Ze zorgen voor gelijkheid binnen een bedrijf . Toch dragen ze ook een belangrijk negatief aspect met zich mee . Het gaat hier dan over de zogenaamde positieve discriminatie als gevolg van de quota . Zo moete de helft van de topfuncties uitgeoefend worden door vrouwen . Maar op die manier gaat de functie ingevuld worden op basis van geslacht , en niet op basis van competentie . De vrouw die de job krijgt , heeft misschien helemaal geen verstand van haar nieuwe functie , terwijl de mannelijke solicitant dezelfde functie al in een ander bedrijf had uitgevoerd . De quota zijn te drastisch en ongenuanceerd , en zullen kwantiteit boven kwaliteit stellen , beweren sommigen . Maar grote , drastische veranderingen brengen altijd negatieve stemmen met zich mee . Het gelijkstellen van mannen en vrouwen is zo een grote verandering . Misschien wel dé grootste verandering in de geschiedenis . Een verandering die de waarden , die in de maatschappij golden gedurende eeuwen , omvergooit . Het is normaal dat er negatieve stemmen te horen zijn bij diegenen die zich goed voelen in het huidige systeem . En het is daarom ook niet meer dan normaal dat het doel nog niet bereikt is , aangezien niet iedereen dit doel steunt . Door quota in te voeren en rechten te eisen , zetten de vrouwen al grote stap richting gelijkheid . Maar met quota alleen zal dit doel niet bereikt worden . Het zijn slechts schakeltjes in een groter geheel . Al die ' kleine ' ingrepen , zullen uiteindelijk zorgen voor de belangrijkste verandering : de mentaliteitswijziging rond de beeldvorming over vrouwen . Dit beeld heeft zich over meer dan tweeduizend jaar gevormd , en wordt vandaag in vraag gesteld . Zowel mannen als vrouwen hebben tijd nodig om aan dit nieuwe idee te wennen en hun normen en waarden bij te stellen . Wanneer dat gebeurd is , zullen de vrouwen hun grootste slag in de geschiedenis thuis halen .