Michelle Crickemans ( Ned-TFL ) We zien elke dag de hele wereld : weten we er meer van dan vroeger ? Men heeft een onderzoek gedaan naar het geheel aan kennis die een middeleeuwer opnam in vergelijking met een gemiddeld geschoolde man in de 21e eeuw . Het resultaat is voorspelbaar , denkt u ? Natuurlijk weet de man van vandaag meer dan iemand van vroeger . Toch zijn de ontdekkingen verbluffend . Bijvoorbeeld , iemand die in de 21e eeuw de krant openslaat heeft na het lezen van die krant evenveel informatie in zich opgenomen als een middeleeuwer gedurende zijn hele leven . Als dat geen bewijs is dat we nu meer van de wereld weten dan een middeleeuwer ... Jazeker , we weten er meer van en zijn , als je het zo stelt , intelligenter . Wij , mensen van de 21e eeuw , krijgen elke dag een zee aan informatie ( via internet , tv , school , ... ) over elk mogelijk onderwerp dat we ons maar kunnen bedenken . Maar daardoor is er zoveel kennis dat we onmogelijk alles kunnen weten . We filteren alle informatie en slaan alleen in onze hersenen op waar we ons echt voor interesseren . De onderverdeling in studierichtingen bewijst al dat een mens zijn hele leven moet kiezen welke kennis hij precies wil opdoen . Er is niet meer alleen de keuze : wetenschappen of talen ? Maar ook nog biologie , geneeskunde , ingenieurswetenschappen , Frans , Engels , Nederlands enz. We moeten wel kiezen . Daardoor zal je een homo universalis zoals Leonardo Da Vinci in de 21e eeuw niet meer tegenkomen . De intelligente mensen naar wie wij opkijken zijn vaak gespecialiseerd in één aspect . Als er een onderzoek moet gebeuren stellen we een team samen uit de toplaag van intelligente gespecialiseerden . Want als hun kennis bij elkaar gebracht wordt weten we al heel veel . Heel veel is niet alles ... Wetenschappers zijn namelijk al vanaf de Verlichting druk bezig om alle planten - en diersoorten in kaart te brengen . Er komen er elke dag bij , want tot op de dag van vandaag zijn ze nog niet allemaal ontdekt . Ook sociologen , psychologen en geestelijken staan met de handen in het haar bij problemen als : waarom reageert een mens zo onder groepsdruk ? Wat was er voor de big bang ? Er zijn dus nog steeds onopgeloste vragen , maar als we zo doorgaan raken die misschien ook ooit wel opgelost . Want het is wel zeker dat de wereldkennis van de mensheid in het algemeen blijft aangroeien . Algemene wereldkennis kent geen grenzen , maar onze individuele hersencapaciteit spijtig genoeg wel . We kunnen dus enkel meer over de wereld te weten blijven komen als we onze krachten , of beter : onze hersenen , bundelen .