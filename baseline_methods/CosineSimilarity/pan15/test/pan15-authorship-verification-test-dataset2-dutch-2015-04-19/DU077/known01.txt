Anno 2013 constateren we dat er op de arbeidsmarkt nog steeds geen volledige gelijkheid bestaat tussen mannen en vrouwen . Werkgevers gaan ervan uit dat mannen competitief , stressbestendig en resultaatgericht zijn en dat vrouwen die eigenschappen niet hebben . Daarom kiezen veel ondernemingen voor een man om een topfunctie in te vullen . Vrouwen zien om die reden vaak een promotie aan hun neus voorbij gaan . Elke werkende vrouw kan verder ook beamen dat ze op het einde van de maand een lager loon krijgt , hoewel ze toch hetzelfde werk verricht dan haar mannelijke collega . Wordt het geen tijd dat we een einde maken aan deze discriminatie ? We leven niet meer in de middeleeuwen Vroeger hadden mannen duidelijk een hogere status dan vrouwen . De man voorzag namelijk in het levensonderhoud van zijn vrouw en kind . Hij ging werken en zorgde zo voor geld en eten , de vrouw bleef daarentegen thuis en paste op haar kinderen . Mensen van een oudere generatie geloven nu nog steeds dat dat de norm is . Zij gaan ervan uit dat de vrouw minder hard werkt en daarom naast haar eigen werk ook nog moet zorgen voor het huishouden , voor haar man en voor hun kinderen . Toch zijn mannen en vrouwen evenwaardig en hoeven we helemaal geen onderscheid te maken . Verder is er geen enkele reden om aan te nemen dat mannen harder werken dan vrouwen . Een andere misvatting is dat vrouwen alleen maar werken om geld te verdienen . Uiteraard is dat ook een belangrijke drijfveer in onze dure consumptiemaatschappij , maar het is zeker niet de enige reden . Het zijn namelijk niet alleen mannen die carrière willen maken . Vrouwen studeren en werken er zeker even hard voor en willen dus ook die welverdiende promotie krijgen . Uiteraard hebben niet alle vrouwen die uitdaging nodig , maar ook zeker niet alle mannen . We leven dus niet meer in de middeleeuwen en het wordt tijd dat we dat beeld achter ons laten . Quota als enige oplossing ? Ondertussen zijn enkele regeringsleiders zich toch bewust van de problematiek . Er liggen enkele voorstellen op tafel die vrouwen alsnog de kans bieden om carrière te maken . Een van die voorstellen handelt over quota . Bedrijven krijgen dan een minimum opgelegd van het aantal vrouwen dat in een topfunctie moet belanden . Vrouwen hebben nu dus meer promotiemogelijkheden , maar voornamelijk omdat het een verplichting is . Het is bijgevolg perfect mogelijk dat veel werkgevers nog steeds niet geloven in de capaciteiten van hun vrouwelijke werknemers . Ondanks de maatregel kunnen ze dus nog steeds weigeren om in te zien dat ook vrouwen succesvol zijn . Quota zijn dus zeker al een stap in de goede richting , maar er is ook behoefte aan bijkomstige maatregelen . Ten eerste moet de overheid ervoor zorgen dat vrouwen hetzelfde loon krijgen als hun mannelijke collega's . Enerzijds vormt dat een extra motivatie voor vrouwen om toch door te zetten , anderzijds is het een sein voor werkgevers dat vrouwen wel degelijk evenveel waard zijn dan mannen . Vervolgens moet er ook meer aandacht zijn voor succesverhalen van vrouwen . Zo kan onze maatschappij ontdekken dat het niet alleen de mannen zijn die goed werk verrichten . Verder dient de overheid uiteraard het goede voorbeeld te geven en moet ze in de eerste plaats zelf genoeg vrouwen een topfunctie aanbieden . Werk aan de winkel ! Laten we dus de vele clichés maar opbergen . Het wordt hoog tijd dat we in onze moderne samenleving eindelijk eens gaan begrijpen dat vrouwen ook competitief , stressbestendig en resultaatgericht zijn . De huidige discriminatie is absoluut niet gegrond en bedrijven hebben nood aan goede stimulansen om ook vrouwen in een topfunctie tewerk te stellen . De regeringsleiders mogen dus doorgaan met de huidige maatregelen , maar moeten goed onthouden dat er nog heel wat werk aan de winkel is . Er zullen zeker bijkomstige maatregelen nodig zijn om iedere werkgever te overtuigen en om een toekomstige gelijkheid tussen mannen en vrouwen te garanderen .