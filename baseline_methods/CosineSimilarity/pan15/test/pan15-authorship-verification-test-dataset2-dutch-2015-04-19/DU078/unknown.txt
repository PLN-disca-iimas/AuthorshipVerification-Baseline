Review : ' Panos ' , een basisbroodjePanos is een keten van broodjeszaken in België . In haast iedere stad vind je een Panos . Naast belegde broodjes vind je er ook broden , gebak , enz.Toen er in mijn geboortestad een Panos de deuren opende , was ik een vaste klant . Maar na enkele jaren koos ik meer voor de traditionele broodjeszaken . Nu vind ik het concept nogal weinig vernieuwend . Je vindt er telkens dezelfde broodjes zoals ‘ Club ’ , ‘ Chicken BBQ ’ , Hollandia enz. Ik ontdek graag nieuwe smaken en combinaties . Daarom verkies ik lokale broodjeszaken . Bovendien vind je er meestal een ruimer en gevarieerder aanbod aan broodjes . Zo kies ik al snel voor ‘ een broodje van het huis ’ . Daarnaast heb ik het gevoel dat de kwaliteit de afgelopen jaren gedaald is . Prijs-kwaliteit vind ik heel belangrijk . Af en toe worden de broodjes al ’ s morgens klaargemaakt en hoef je ze enkel maar te nemen . Uiteraard zijn de broodjes dan minder vers.Kortom , de Panos is een bekende broodjeszaak waar je een snelle hap kan eten . Indien je op zoek bent naar net dat ietsje meer , raad ik je aan om een traditionele broodjeszaak binnen te stappen .