Coldplay heeft doorheen de jaren een truckje ontwikkeld waarmee ze alreeds een tijdje stadia doen vollopen , facebookstatussen van semiromantische tienerzielen vullen en de doorsnee MNM-luisteraar doen meeneuriën in de wagen . Slecht kan je hun muziek niet noemen , daarvoor zit er net iets teveel geld , vakmanschap en , jawel , muziek achter deze groep . Ik ben echter van mening dat ze om hun plaats in de geschiedenisboeken te verdienen nog een lang parcours af te leggen hebben , een parcours dat door enkele hedendaagse groepen wel al is afgelegd . Ik sluit me dus niet aan bij de muziekpessimisten , die van mening zijn dat tegenwoordig geen goede muziek meer wordt gemaakt , ze luisteren gewoon teveel naar Coldplay .