Spaar ook jezelf , niet enkel je geld Mensen moeten hard werken om zichzelf en de rest van het gezin te onderhouden . Maar is het de bedoeling dat dit ten koste van de gezondheid gaat ? Ongeveer 700 000 mensen lijdt aan een psychisch probleem , en dat is niet min. Vroeger op pensioen mogen gaan kan dé oplossing bieden voor dit grote probleem . Vlaanderen heeft een van de hoogste zelfmoordcijfers in Europa . Een donkere , maar ook een confronterende vaststelling . We beginnen te speculeren , en reflecteren op onszelf . Zou ik ooit zelf zo diep in de put geraken ? Wat drijft iemand tot die keuze om uit het leven te stappen ? Maar als je de cijfers bekijkt , lijkt het alsof een groot deel van de bevolking al aan de rand staat . En het gevaar schuilt om de hoek : je job . Het begint al op de middelbare school . Kinderen moeten op dertienjarige leeftijd beslissen wat ze later ' willen worden ' . Ouders sporen hun kinderen aan om zo hoog mogelijk te starten . Sommige kinderen slagen met glans over hun gehele schoolcarrière ; de pechvogels komen in het watervalsysteem terecht . Als je dertien bent , denk je na over wie volgende week je beste vriendin mag zijn . Of je haar wel goed zit . Dan denk je niet na over hoeveel je nettoloon zal bedragen . En daar loopt het mis . Op zo 'n jonge leeftijd word je onder druk gezet om te presteren , om te zorgen dat je later een vast inkomen hebt en zeker niet moet jobhoppen . Kinderen willen niemand teleurstellen , en de confrontatie dat de dingen niet lopen zoals mama en papa hadden uitgestippeld , is hard . Kinderen nemen een voorbeeld aan hun ouders . Maar ook die weten het soms niet meer . Onderzoek heeft aangetoond dat vrouwen twee keer zoveel last hebben van angst en depressie dan mannen . De samenleving waarin we nu leven is veel toleranter , maar toch worden vrouwen nog regelmatig als zwakke schakel gezien . Veel vrouwen komen ook in dezelfde sector terecht ; ze worden verpleegster , leerkracht , ... beroepen die veel zorg vereisen , want dat kunnen ze het best . Verpleegsters moeten vaak in shiften werken met heel onregelmatige uren . Vergeet niet dat ze het huishouden nog moeten doen . En wie zorgt tussendoor voor de kinderen ? Het klinkt als een cliché , maar met 19,1 procent aan overconsumptie van slaapmiddelen mag je je ogen niet sluiten . Als je 's avonds eindelijk tot rust kan komen in je bed , begin je weer te piekeren over hoe morgen er zal uitzien . Of de rest van je leven . En dan doet zo 'n pilletje wonderen . Mannen zijn vaak de grote kostwinnaars van het gezin . De vrouw kookt , maar de man moet zorgen dat er geld is voor verse ingrediënten . De mannelijke trots laat ook niet toe om te zeggen dat het even te veel is ; dat je je job niet meer graag doet ; dat je eigenlijk andere ambities voor ogen had . Het risico nemen om van job te veranderen en eventueel minder te verdienen , kan je dat wel maken tegenover je gezin ? Het is een vraag die niet te verbannen is uit vele gedachten . Soms lijkt het een vicieuze cirkel te worden . Er lijkt geen einde te komen aan de lange loopbaan en mensen snakken naar adem . Iedereen wil een beetje ' me-time ' , maar die biedt zich pas aan op je 65 jaar . En dat is voor vele mensen te laat . Een burn-out zal misschien minder voor komen wanneer je loopbaan geen eindeloze straat meer lijkt . Iedereen droomt van een lang en gelukkig leven . Maar in onze maatschappij lijkt geld verdienen de enig manier om dat te realiseren , en dat is , ironisch genoeg , hetgeen wat ons ongelukkig maakt . Deze generatie staat in het teken van presteren , maar als je pensioen nog ver weg is , kan dat blijven presteren heel nare gevolgen hebben .