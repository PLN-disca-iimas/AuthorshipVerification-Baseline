Om meer vrouwen aan de top van het bedrijfsleven te krijgen , zijn er quota nodig Vandaag bestaat het bestuurslandschap in Belgische bedrijven veelal uit mannelijke kaderleden . Er zijn nochtans redenen genoeg om meer vrouwelijke directieleden aan te stellen in het bedrijfsleven , zo blijkt uit onderzoek van McKinsey . Meer vrouwen in de rangen resulteert namelijk in een hogere return on investment en een beter operationeel resultaat . Die factoren hebben een positieve invloed op de evolutie van de aandelenkoers . Hoewel het duidelijk is dat er voordelen aan verbonden zijn , staan ondernemingen meestal niet te springen om meer vrouwelijke medewerkers in te zetten in het algemeen bestuur . Overgaan tot het instellen van quota lijkt een noodzakelijke maatregel . In de lage landen ligt het aantal vrouwelijke bestuursleden in het algemeen heel laag . Zo tonen cijfers aan dat slechts 5,8% vrouwen zetelen in de raden van bestuur van de grootste bedrijven in België . De situatie in Nederland is zo mogelijk nog slechter ; de top van administratie is daar 100 procent mannelijk . Landen als Noorwegen , Zweden en Finland bewijzen dat het ook anders kan . Zo is ongeveer een vierde van de directieleden vrouwelijk in Scandinavische organisaties . De vraag rijst of het noodzakelijk is dat meer vrouwen deel uitmaken van het algemeen bestuur . Hoewel onderzoek aangeeft dat er zeker voordelen aan verbonden zijn , verandert er bitter weinig . Veel bedrijven zijn er namelijk van overtuigd dat het bestuur van een onderneming een mannenaangelegenheid is . Mannen en vrouwen verschillen natuurlijk heel erg , waardoor ook hun professionele aanpak anders is . Mannelijke werknemers zijn veelal nuchter , afstandelijk , strikt en meer economisch ingesteld . Vrouwen daarentegen zijn eerder emotioneel , empatisch en sociaal ingesteld . Hierdoor zien vrouwelijke medewerkers zaken soms vanuit een andere hoek of vinden ze argumenten die mannelijke collega's niet zagen . Beide standpunten kunnen waardevol zijn en ondernemingen zouden daar ook rekening met moeten houden . Maar mannen zien dit meestal niet in en geloven niet in de sterkte van vrouwelijke directieleden . Hierdoor vallen veel vrouwen uit de boot bij promoties . Dit is discriminatie op de werkvloer . De huidige attitudes tegenover vrouwen omturnen is geen gemakkelijke opdracht . Daarom gaan verschillende overheden over tot het invoeren van quota zodat bedrijven verplicht worden om meer vrouwelijke directieleden aan te stellen . Ondernemingen kunnen ervoor kiezen om vrouwen uit de eigen rangen te promoveren , of meer vrouwelijke werknemers aan te werven . Het opleggen van quota zou een oplossing kunnen zijn om meer vrouwen te krijgen in de raden van bestuur . Uit onderzoek blijkt alvast dat 64% van de Belgische economische topvrouwen voorstander is voor het invoeren van quota . Sinds 2006 zijn beursgenoteerde bedrijven in Noorwegen verplicht om 40% vrouwelijke werknemers te hebben . Die maatregel heeft ertoe geleid dat er vandaag 28% vrouwen zetelen in de raden van bestuur . Het opleggen van quota is dus een effectieve methode . Voorstanders van quota tonen aan dat het de enige manier is om meer vrouwen aan de top te krijgen . Daarenboven stellen ze dat het een economische noodzaak is aangezien het de competitiviteit verhoogt . Tegenstanders spreken van positieve discriminatie die zou kunnen leiden tot negatieve publiciteit . Ze erkennen dat het Scandinaviëmodel kan werken , maar betwijfelen of het in België toepasbaar is . De Scandinavische cultuur is namelijk heel verschillend van de Belgische . Meer vrouwen in de raden van bestuur van bedrijven heeft veel voordelen . Aangezien bedrijven dit meestal niet spontaan doen , zijn er meerdere maatregelen nodig om dit in België te bewerkstelligen . Enerzijds kunnen overheden er voor kiezen om quota in te stellen die ondernemingen verplichten meer vrouwelijke kaderleden aan te stellen . Anderszijds moet de overheid trachten om de huidige ingesteldheid tegenover vrouwen te veranderen . Wanneer bedrijven gedwongen worden om meer vrouwelijke werknemers aan te nemen terwijl ze niet overtuigd zijn van de voordelen ervan , kan dit namelijk problemen veroorzaken . Idealiter moeten dus beide methodes nagestreefd worden .