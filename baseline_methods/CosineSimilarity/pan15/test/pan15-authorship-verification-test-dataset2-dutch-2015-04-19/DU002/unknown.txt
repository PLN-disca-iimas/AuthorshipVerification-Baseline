Hoe krijgen we meer vrouwen aan de top ? In januari 2013 startte ik met mijn afstudeerstage bij Vekoma Rides : een achtbaanfrabrikant in een klein dorpje in Limburg . Als jonge vrouw liep ik op mijn hakken tussen afdelingen vol met mannen . De directie ? Drie mannen en ... één vrouw ! Waarom ? In deze echte mannenwereld was nu eenmaal een vrouw nodig . Vrouwen zijn steeds meer te vinden in de toppen van grote organisaties , maar nog steeds is de overgrote meerderheid mannelijk . Neem de Benelux : slechts 5,8 procent is vrouw in de raden van bestuur van de grootste , Belgische bedrijven en de administratieve top van Nederland is zelfs honderd procent mannelijk . Scandinavië doet het heel wat beter : zo zijn de raden van bestuur van Zweden en Finland 25 procent vrouwelijk . Noorwegen staat aan de top met 28 procent . Waarom worden topbanen nog steeds gezien als echt mannenwerk ? In deze tijd van gelijkheid moeten er geen mannen - of vrouwen jobs meer zijn , laat staan een verschil in inkomen voor dezelfde functie . Dit verschil komt uiteraard van vroeger , mannen waren meer dan de vrouwen en als vrouwen werkten was dit voor een man . Dit zou allang rechtgetrokken moeten zijn door de jaren heen . Een vrouw met dezelfde opleiding , ervaring en kwaliteiten als een man , zou dezelfde functie moeten uitvoeren en hiervoor dezelfde beloning krijgen . Maar is een tekort aan vrouwen in de top ook echt een probleem ? Uit onderzoek van McKinsey blijkt inderdaad dat meer vrouwen voor beter resultaat zorgen . Hij vergeleek 89 grote Europese bedrijven en kwam tot de volgende conclusie : meer vrouwen betekent een betere return on inverstment , beter operationeel resultaat en positief evoluerende aandelenkoersen . Oftewel : veel economische voordelen . We hebben dus wel degelijk meer vrouwen nodig . Hiervoor kwam Noorwegen met een oplossing : een quota . Sinds 2006 zijn beursgenoteerde bedrijven verplicht om veertig procent vrouwen te hebben . De Noorse overheid is van mening dat de quota nodig is om meer vrouwen aan de top te krijgen en volgens hen is dit de enige manier die helpt . Gezien de resultaten van McKinsey heeft het een economische noodzaak en is het nodig om de competiviteit te stimuleren . Maar waar deze regeling op gebaseerd is , is niet duidelijk . Of managmentscholen en soortgelijke opleidingen ook een dergelijke regeling hebben is niet bekend . De cijfers laten echter zien dat het wel degelijk werkt , een groter deel van de top is vrouwelijk vergeleken met andere landen . Maar helpt deze quota ook in België of Nederland ? Er is erg veel kritiek op de regeling vanuit andere landen . We hebben het tenslotte over positieve discriminatie , wat weer voor ongelijke kansen zorgt . Daar gaat de gelijkheid waar we naar streven . Als er bijvoorbeeld aan mannelijke en een vrouwelijke kandidaat zijn en de man scoort op een aantal punten beter , maar er is nog een vrouw nodig om het quota te halen . Wat dan ? Mocht de organisatie kiezen voor de vrouw kan dit heel wat negatieve publiciteit opleveren , de kandidaten kregen geen gelijke kans . Hier gaan we in de Benelux niet mee akkoord . Daarnaast is er ook altijd nog het verschil in interesses tussen mannen en vrouwen . Sommige organisaties verzorgen nu eenmaal producten of diensten die vrouwen een stuk minder aantrekkelijk vinden . Ook dat onze interesses anders liggen komt door het verleden , mannen horen te houden van ' mannendingen ' en vrouwen van ' vrouwendingen ' . Probeer dan maar als een producent van ' mannendingen ' vrouwen te vinden . En misschien liggen de interesses van de gemiddelde vrouw in eerste instantie al niet bij directiejobs . Wat doen we daarmee ? Samenvattend kun je stellen dat economisch gezien , meer vrouwen aan de top voor betere resultaten zorgt op het gebied van competiviteit en economisch voordeel . Een quota is echter niet de juiste oplossing . Bedrijven moeten op een andere manier gestimuleerd worden om meer vrouwen aan te nemen in hoge posities en vrouwen moeten meer gestimuleerd worden om deze jobs ook na te streven . Het verschil tussen de man en de vrouw is er nog steeds , maar hier wordt aan gewerkt .