Om meer vrouwen aan de top van het bedrijfsleven te krijgen , zijn er quota nodig . De regering is zich aan het vormen , de zware onderhandelingen zijn begonnen . Zal het de gebruikelijke tripartite worden , of zal NVA er toch in slagen om een regering te vormen waarin zij de leiding nemen ? Dat is op dit moment nog moeilijk te voorspellen . Wat wel voorspelbaar is , is dat er weinig vrouwen deel zullen uitmaken van de regering . De mannen zijn nog steeds in de meerderheid zoals dat al jaren het geval is . Dat mannelijke meerderheidsfenomeen zien we niet enkel in de politiek , maar ook op veel andere vlakken ; namelijk daar waar economie en macht een belangrijke rol spelen . Het is steeds het mannelijke geslacht dat de hoogste posities bekleedt ; in bedrijven , in scholen , in winkelketens en noem maar op . Kan deze stereotiepe machtsverdeling worden doorbroken ? Krijgen vrouwen vandaag de dag ook een kans om een topfunctie binnen een bedrijf te bekleden ? Zo ja , hoe kan dit in de hand worden gewerkt ? Zal deze methode op lange termijn ook daadwerkelijk effectief zijn ? Eeuwenlang heerste er tussen mannen en vrouwen een strikte sociale rolverdeling . De vrouwen zorgden voor de kinderen en waren verantwoordelijk voor het huishouden ; de mannen gingen werken en zorgden voor de familiale inkomsten . In onze moderne westerse maatschappij is deze rolverdeling niet meer van toepassing . De emancipatie van de vrouwen in de jaren ' 60 was hierbij het historische keerpunt . Vrouwen wilden onafhankelijk zijn . Ze gingen studeren en probeerden een carrière uit te bouwen . Zo wilden ze uiteindelijk meer zeggenschap krijgen over hun eigen leven . Niets of niemand zou hun hierbij in de weg kunnen staan . Mooie idealistische visie van vrouwen , maar het blijkt dat zelfs tot op vandaag de dag deze ambitieuze plannen moeilijk te verwezenlijken zijn . Want ondanks de vervaging van de strikte rolpatronen , laat deze rolverdeling nog steeds duidelijke sporen na . Er wordt nu wel verwacht dat vrouwen werken , maar echt hoge posities kunnen ze niet bereiken . Die zijn weggelegd voor mannen . De eeuwenlange machtsverdeling die er vroeger heerste , is met andere woorden nog altijd terug te vinden in de hiërarchische orde binnen bedrijven . Mannen op de hoogste en belangrijke posities , vrouwen onderaan . Toch is er in de politiek al een hele tijd een doeltreffende maatregel ingevoerd die dit fenomeen tegengaat . Bij de vorming van elke partij moet er namelijk een quota worden gehaald van een verplicht aantal vrouwen . Elke partij of regering moet dus aan dat wettelijk minimum voldoen . Door deze maatregel zullen er dus altijd vrouwen in de regering zitten en mee het land besturen . Zo krijgen vrouwen op politiek vlak een eerlijke kans . Als deze quota effectief zijn in de politiek , waarom zouden we ze dan niet invoeren in het bedrijfsleven ? Het glazen plafond is immers ook hier nog steeds aanwezig . Op die manier zullen vrouwen een eerlijke kans krijgen om te functioneren op hogere posities binnen een bedrijf . Ambitieuze vrouwen die over de vereiste capaciteiten beschikken , zullen zich dan daadwerkelijk kunnen bewijzen . Ze zullen extra gemotiveerd zijn door de stijgende kans die door deze maatregel ontstaat . Nu krijgen vrouwen die opties in mindere mate , omdat ze vrouw zijn . Vrouwen moeten recupereren van bevallingen , moeten zorgen voor hun kinderen , zijn emotioneel kwetsbaarder zijn dan mannen , ... Niet ideaal voor een bedrijf , maar als je als vrouw op voorhand al weet dat je een positie niet zal krijgen , omdat je een vrouw bent , dan is er sprake van discriminatie . Vrouwen moeten de kans krijgen om hun vaardigheden te tonen . De invoering van quota's zou hierbij een mooie stap in de juiste richting zijn . Als die invoering doetreffend werkt in de politiek , dan zal dat waarschijnlijk ook het geval zijn voor het bedrijfsleven . De maatregel zal vrouwen een duwtje in de rug geven , maar verder zullen ze wel zelf hun carrière moeten verwezenlijken . Ze zullen over de juiste capacitieten moeten bezitten en zullen hun mannetje moeten staan . De invoering van quota's zou mogelijke opportunitiet kunnen bieden om het glazen plafond te doorbreken . Waarom zouden we het dan niet proberen ?