Review Quick drive in - 6 oktober 2014Ik ben reeds geruime tijd een loyale klant bij Quick te Kontich . Regelmatig maak ik gebruik van de drive in . Deze werd steeds uiterst professioneel bemand door de manager van het restaurant . Keer op keer klopten mijn bestellingen perfect en bleven de wachttijden tot een minimum beperkt . Toen ik op 1 oktober nog eens een bezoekje bracht aan de drive in , merkte ik helaas dat deze bemand werd door een jobstudent . Fastfood zou snel moeten gaan , toch heb ik ruim 40 minuten op mijn bestelling moeten wachten . Niet omdat de keuken niet kon volgen , maar wel omdat de student in kwestie liever stond te praten met collega ’ s dan klanten te bedienen . Thuis aangekomen , merkte ik op dat de bestelling niet volledig was . De jobstudent was de potjes mayonaise vergeten . Erg vervelend ! Zeker als je je bedenkt dat er drie potjes ontbraken en elk potje 60 cent kost , wat toch ook niet goedkoop te noemen valt.Volgende keer parkeer ik dus wel op de parking en haal ik mijn eten af in het restaurant zelf . Zo kan ik ten minste nakijken of mijn bestelling volledig wordt ingepakt .