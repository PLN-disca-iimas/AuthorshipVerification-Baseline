Burgerlijke ongehoorzaamheid voor een ' goed ' doel : moet kunnen ? De afgelopen tijd werd België meerdere malen opgeschrikt door acties van milieuactivisten die op rigoureuze wijze de aandacht probeerden te vestigen op een milieuproblemen . Het begon op 1 mei , toen activisten de banden lieten leeglopen van maar liefst 250 terreinwagens . Dit voorbeeld werd al snel opgevolgd toen op 28 mei een aardappelveld met genetisch gemanipuleerde planten gedeeltelijk werd vernietigd . Een nieuwe trend in het actievoeren lijkt gezet , en wel een waarbij burgerlijke ongehoorzaamheid een middel vormt om aandacht te genereren . De vraag is nu hoe de regering op dit soort acties moet reageren . Moet men deze burgerlijke ongehoorzaamheid bestraffen ? Er is immers sprake van vandalisme ; andermans eigendommen worden vernietigd . Of staan de activisten volledig in hun recht en is het soms eenvoudigweg nodig om de wet te overtreden , omdat er anders nooit veranderingen doorgevoerd worden ? Soms moeten er bij het actievoeren inderdaad wetten overtreden worden om de actie zijn gewenste effect te laten hebben . Op deze manier wordt de overheid namelijk gedwongen er aandacht aan de besteden en kan men de zaak niet simpelweg negeren . Afhankelijk van de mate waarin deze burgerlijke ongehoorzaamheid plaatsvindt en welke wetten overtreden worden is daar niets mis mee . Op een plein demonstreren terwijl dat eigenlijk verboden is , een universiteitsgebouw bezetten om te laten zien dat je het niet eens bent met de bezuinigingen op het onderwijs ; het zijn vrij onschuldige manieren om je onvrede over een bepaalde zaak of een bepaald beleid te uiten , en soms hebben ze inderdaad effect . Het wordt echter een ander verhaal als andere mensen de dupe worden van je acties . De aardappelboer wiens aardappelveld nu gedeeltelijk vernield is heeft een slechte oogst dit jaar , en 250 banden vervangen kost ook niet niets . Als dit zonder reden gedaan zou worden zouden de daders zonder uitzondering gestraft worden voor vandalisme . Nu gebeurt dit vandalisme met een ' reden ' , maar maakt dat het acceptabel ? Is er ook wel echt sprake van een goede reden om deze vernielingen te veroorzaken ? Naar mijn mening zijn er alternatieven genoeg om dezelfde boodschap even duidelijk over te brengen . Daarbij valt het te betwijfelen of dergelijke vergaande acties ook echt effectief zijn . De boodschap wordt zeker duidelijk als je iemands genetische gemanipuleerde aardappelveld vernietigt , maar veel sympathie voor je standpunt wekt het niet op . Integendeel , een dergelijke actie zal eerder mensen afschrikken die het in eerste instantie wel met de actievoerders eens zijn maar terugdeinzen voor hun aggressieve methodes . Bovendien werkt dit soort actievoeren ook stigmatiserend . Het werkt het beeld in de hand van de milieuactivist als radicale extremist die meer kwaad doet dan goeds . Dit lijkt me niet het doel dat de activisten voor ogen hadden met hun acties ; hun slechte imago werkt de verwezenlijking van hun idealen namelijk eerder tegen dan dat het ze verder helpt . Er bevindt zich soms een dunne scheidingslijn tussen actievoeren en vandalisme , en ik ben van mening dat de activisten van 1 en 28 mei deze grens hebben overschreden . Burgerlijke ongehoorzaamheid als middel om aandacht te genereren voor je standpunt is in principe niet fout , maar wel als mensen er de dupe van worden terwijl je je standpunt ook op andere manieren had kunnen duidelijkmaken . Dan verwordt actievoeren tot vandalisme , en dat brengt meer schade dan goeds toe tot de verwezenlijking van je doelen . Ik vind dan ook dat de regering deze activisten mag straffen .