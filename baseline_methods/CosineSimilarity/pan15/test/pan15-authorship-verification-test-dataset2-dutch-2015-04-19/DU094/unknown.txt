Alle meisjes aan de macht ? De quote van Yasmine blijkt toch niet te kloppen . Er zijn nog steeds betrekkelijk weinig vrouwen die een hoge functie bekleden in een bedrijf . In Nederland is de top van de administratie 100% mannelijk , en in Belgie zit amper 5,8% vrouwen in raden van bestuur van de grootste bedrijven . Noorwegen , Zweden en Finland doen het iets beter met respectievelijk 28% , 25% en opnieuw 25% , maar dit is nog steeds een minderheid . Opmerkelijke cijfers , maar zijn er dan quota nodig om het aandeel van de vrouwen op te krikken ? Zelfrespect Eerst en vooral zou een zichzelf respecterende vrouw hier niet mee akkoord gaan . Zou die het fijn vinden als ze in een bedrijf in dienst wordt genomen , alleen maar om aan het gewenste aantal vrouwen te komen ? Dit is belediging . Het is jouw taak om te zorgen dat je een promotie krijgt , niet die van anderen . Het is dan ook een hele eer als je voor hard werk beloond wordt . Je komt aan de top van een bedrijf omdat je goed bent , omdat je je bewezen hebt , niet omdat het aan de bazen opgelegd is . Het zou niet veel voldoening geven om een hoge functie te hebben , maar die onrechtmatig te hebben verkregen . Als je talent hebt en hard werkt , kom je wel hogerop , of je nu een man of een vrouw bent . We leven toch niet meer in een prehistorische samenleving , waarin mannen vrouwen sterk discrimineren en waarin ze de talenten van vrouwen over het hoofd zien ? Bazen van grote bedrijven promoveren mannen toch niet meer dan vrouwen , gewoon omdat ze mannen zijn ? Een hoge functie moet je verdienen , en dat weten de raden van bestuur ook wel . Zij zijn heus niet allemaal kortzichtige vrouwenhaters . Kinderen eerst Het is echter niet te ontkennen dat er erg weinig vrouwen aan de top staan . Hier moeten we de oorzaak niet gaan zoeken in de vrouwonvriendelijke daden van de mannelijke raden van bestuur , maar in het collectieve , ingebakken idee van vrouw-aan-de-haard . Dit kan misschien discriminerend klinken , maar vele vrouwen zetten hun carrière toch opzij voor het huishouden en de kinderen . Natuurlijk kunnen zij er ook voor kiezen om volop voor hun job te leven , en als ze intelligent en ambitieus genoeg zijn , zullen zij ook aan de top raken . Maar de meeste vrouwen hebben toch nog steeds die ' ouderwetse ' gedachte dat ze tijd voor de kinderen en het huishouden vrij moeten maken , en daarom hun carrière op de tweede plaats moeten zetten . Een succesvolle job en een gezin onderhouden valt nu eenmaal moeilijk te combineren . De oorzaak van het groot aantal mannen aan de top van bedrijven ligt dus bij de vrouwen zelf , en niet bij discriminerende bazen . ' Positieve ' discriminatie Ten slotte kunnen we bij het invoeren van quota spreken van positieve discriminatie . Groepen waarvan wordt verondersteld dat ze gediscrimineerd worden , krijgen dan voordelen . In tegenstelling tot wat de naam doet blijken , is dit niet positief . Ten eerste komt dit het zelfvertrouwen van deze groepen niet ten goede , want ze krijgen die voordelen omdat het zo moet , en niet omdat ze het zelf verdiend hebben . Verder komen deze groepen in een kwade reuk te staan , want andere , misschien meer bekwame werknemers verliezen het recht op een promotie gewoon omdat er een bepaald aantal van de positief gediscrimineerde groep vertegenwoordigd moet zijn . Het mag niet van je geslacht afhangen of je hogerop raakt of niet , maar van je persoonlijke kwaliteiten . Conclusie Ook al zijn er weinig vrouwen die een hoge functie bekleden in een bedrijf , er moeten geen quota komen om er meer in dienst te nemen . Deze komen niemand ten goede . Het doet afbraak aan het zelfrespect van de vrouwen , het geeft veel meer voldoening om eerlijk aan de top te zijn geraakt . Quota zouden ook een blijk zijn van positieve discriminatie , wat verwerpelijk is . Als laatste zouden vrouwen als ze echt willen wel aan de top komen , maar veel vinden het belangrijker om thuis te zijn voor de kinderen . Quota instellen om meer vrouwen aan de top van het bedrijfsleven te krijgen , zijn dus niet nodig .