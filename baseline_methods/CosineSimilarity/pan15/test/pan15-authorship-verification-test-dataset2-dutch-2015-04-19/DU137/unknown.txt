Gezonder leven , dus beter leven ? Wie heeft er nog niet gehoord van Sonja Kimpen of de start-to-runboeken van Evi Gruyaert ? De media bestoken ons met boeken , tv-programma's en reclamespots die handelen over een gezondere levensstijl . Er verschijnen onderzoeken in verschillende tijdschriften ( zowel Knack , Feeling maar ook Flair ) , de ene studie al wetenschappelijker dan de andere . Elke bekende Vlaming heeft ondertussen wel een kookboek op de markt gebracht waarin beschreven staat wat volgens hem of haar gezond koken en eten is . Maar in welk dieet moeten we nu geloven en welke methode moeten we toepassen ? Wat verstaan we precies onder ' een beter leven ' ? Lang en gelukkig leven of net van dag tot dag leven ? Gezonder leven houdt in meer bewegen . Meer beweging zorgt voor minder ziektes zoals obesitas of minder kwaaltjes zoals spataders . De dokter zal ons ook altijd een halfuurtje beweging per dag voorschrijven en we willen natuurlijk allemaal een strak , afgetraind lichaam . Dus de buitenlucht op en joggen maar ? Neen ! Wat is er mis met het ' ouderwetse ' joggen in de buitenlucht ? Enige tijd geleden wist de nieuwslezer ons te vertellen dat lopen in de buitenlucht , in een grootstad zoals Antwerpen , ongezond is . Dat komt onder andere door het fijnstof en de luchtvervuiling . En net daar spelen bedrijven gretig op in . Ze ontwikkelen gadgets en producten om ons meer comfort te bieden tijdens onze work-out binnenshuis . In grote fitnesscentra heeft elk fitnesstoestel een televisiescherm , op die manier missen we ons favoriete programma niet en zijn we toch aan ons figuur aan het werken . Nike ontwikkelde loopschoenen die signalen sturen naar onze smartphone of loopband . Al die gegevens worden opgeslagen , je muziek wordt aangepast aan je loopritme en je doorloopt een bepaald trainingsprogramma . Er worden dvd's te koop aangeboden met een volledig uitgewerkt oefeningenschema : eentje voor de buikspieren , beenspieren en armspieren . Nintendo ontwikkelde de Wii : een digitale plaat waar je onder andere yoga op kunt beoefenen en je krijgt zelfs een digitale personal coach ! Een ander aspect van gezonder leven is gezonder gaan eten . Een handig hulpmiddel is de voedselpiramide . Het voedsel dat zich onderaan de piramide bevindt , hebben we veel nodig en is gezonder dan de suiker en het snoepgoed dat op het topje van de piramide ligt . Maar recent verscheen er in de Knack een artikel over een professor die beweert dat de voedselpiramide niet helemaal correct is en hij stelt ons de ' voedselzandloper ' voor : twee driehoeken waarbij de ene ondersteboven op de andere geplaatst wordt . Wat zich in de ene driehoek bevindt , moeten we meer eten en wat zich in de andere driehoek bevindt , moeten we net minder gaan consumeren . Minder rood vlees , brood en pasta en net méér vis , kip en noten . Hij beweert dat melk niet goed is voor ons omdat wij van nature geen lactose kunnen verdragen maar tegelijkertijd worden we op televisie bestookt met reclamespotjes ' melk is goed voor elk ' . Volgende maand beweert er misschien weer een andere onderzoeker het tegendeel . Over gezonde voeding is het laatste dus nog niet gezegd . De overheid speelt een belangrijke rol in het sturen naar een gezondere levensstijl . Ze spoort aan tot sporten en meer bewegen : studenten kunnen goedkope lidmaatschapskaarten krijgen voor zwembaden en fitnesscentra , er worden grote evenementen georganiseerd zoals de autoluwe dag en de 10 miles door Antwerpen . Bovendien krijgen werknemers die met de fiets naar het werk komen een vergoeding . Ook gezond eten vindt de overheid belangrijk en daar begint ze al vroeg mee : in lagere scholen zijn geen snoep - of frisdrankautomaten meer te vinden , de kinderen houden een fruitverkoop en ze krijgen filmpjes te zien over wat snoepgoed met je tanden doet . Iedereen zal voor zichzelf moeten uitmaken hoe hij of zij die gezondere levensstijl gaat toepassen in het dagelijkse leven . De overheid geeft ons het goede voorbeeld en de media reiken ons verschillende mogelijkheden aan maar we moeten nog steeds zelf beslissen waar we ons het best bij voelen . Want van de ene op de andere dag kan het onderzoek van professor X worden onderuitgehaald door professor Y en dan blijven we achter met dozen vol noten en sojascheuten omdat we die producten van professor X zogezegd veel moesten eten . In tussentijd kunnen we alvast onze loopschoenen aantrekken en beginnen te joggen met een boek van Lesley-Ann Poppe , Evi Gruyaert of Sonja Kimpen in de hand . En dan best ook nog op een loopband in de woonkamer .