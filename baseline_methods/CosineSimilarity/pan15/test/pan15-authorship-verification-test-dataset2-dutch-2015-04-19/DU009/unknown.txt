Het milieu ; het gat in de ozonlaag ; het uitsterven van beschermde diersoorten ; het zijn maar enkele van de grootschalige wereldproblemen waar de media ons met om de oren slaat . De vraag is echter of wij , eenvoudige , werkende mensen , een verschil kunnen maken . Ecologen denken van wel , daarom vonden ze enkele jaren geleden een begrip uit om ons te imponeren : : de ecologische voetafdruk . Wat betekent deze imposante term eigenlijk ? Kort gezegd is de ecologische voetafdruk een ' maateenheid ' om uit te drukken hoe zwaar iemand het milieu belast . Om deze voetafdruk te berekenen , houden ecologen rekening met het waterverbruik , de eetgewoonten en het gebruikte vervoer van de proefpersoon . Het resultaat van zo 'n test wordt dan weer uitgedrukt in hectaren of voetbalvelden . Maakt het een wereld van verschil als je weet hoeveel voetbalvelden je verbruikt ? Waarschijnlijk niet . Wellicht ga je wel eens even verzitten op je stoel en denk je na over wat je het milieu allemaal aandoet , maar hoe groot is de kans dat je niet bij de pakken blijft zitten en meteen je gewoonten gaat aanpassen ? Niet groot dus . Wat moet jij nu veranderen ? Jij hebt het gat in de ozonlaag toch niet veroorzaakt , dat hebben die grote massabedrijven met hun stinkende zwarte rookpluimen gedaan . Je bent zeker niet de enige die zo denkt . Dat is het jammere van de zaak . Iedereen weet dat hij of zij het milieu op zijn of haar manier belast , maar er zijn er niet zoveel mensen die echt actie ondernemen . Waarom zou je ook ? Stel dat jij de uitzondering op de regel zou vormen en je wel zou geven om het milieu , dan zou je misschien uitgemaakt worden als hippie of zouden je omstaanders denken dat je weer zo 'n eenzaat bent die denkt dat hij in zijn eentje de wereld kan veranderen . Zou dat dan zo erg zijn ? Zou je niet enkele klappen kunnen opvangen voor een hoger doel ? Als je er echt naar streeft om ecologischer te leven , kan je misschien wel anderen overtuigen om samen te strijden voor een betere wereld . Allicht ben je nog niet omgeturnd of wil je dat gewoonweg niet . Je krijgt weer mooi klinkende idealen naar je hoofd geslingerd , terwijl je waarschijnlijk nog steeds met de vraag zit welke grote ingrepen je nu juist op je gelukzalige leventje zou moeten plegen . Wel , die ' ingrepen ' moeten helemaal niet groot zijn . Je moet niet plots vegetariër worden of je auto verkopen . Je kan bijvoorbeeld om te beginnen eens een kortere douche nemen of de wagen voor een keer in de garage laten en fietsen naar je werk . Er zijn zoveel mogelijkheden ; gaande van het kopen van etenswaren uit eigen land tot het spoelen van je toilet met regenwater . Al voer je maar één aanpassing uit , je bent al op weg naar een schonere toekomst . Je wil toch later - net zoals de rest van de bewoners van deze aardbol - kunnen spelen met je kinderen en kleinkinderen in een mooie , groene wereld ? Je wilt hen toch een toekomst gunnen ? Bouw nu aan de wereld van morgen en verminder je ecologische voetafdruk vandaag . Je nageslacht zal je dankbaar zijn . Echter , niet alleen zij zouden dat moeten zijn , iedereen zou je - bij wijze van spreken - een kus op het voorhoofd moeten komen geven . Je betekent wel degelijk veel voor het milieu . Door je gewoonten simpelweg een klein beetje aan te passen , kan je op jouw manier de aarde een beetje vooruit helpen . Misschien maak jij wel het verschil en zorg jij ervoor dat heel je straat , je buurt of zelfs heel je land gaat inzien hoe zeer de natuur door ons lijdt . Alle beetjes helpen en als we samen minder en minder voetbalvelden gaan gebruiken , dan kunnen we onze aarde met een blij hart delen met onze kinderen en kleinkinderen . Alle dagen een draadje , dat is een hemdsmouw in een jaar .