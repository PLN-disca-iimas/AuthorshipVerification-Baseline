De tijd dringt Werkloosheid is een van de kwalen van deze tijd . De crisis dwingt werkgevers ertoe personeel te ontslaan en een personeelsstop in te voeren . Gelukkig kunnen werklozen rekenen op een werkloosheidsuitkering . Dit soort uitkering zorgt ervoor dat iemand die zonder werk zit , toch in zijn levensonderhoud kan voorzien . Zodra de werkloze een job heeft gevonden , wordt de werkloosheidsuitkering stopgezet . Dit systeem lijkt goed te werken , maar het is nog niet helemaal waterdicht . Tijdens de afgelopen verkiezingscampagne plaatsten alle politieke partijen de werkloosheidsuitkering in de schijnwerper . Het onderwerp kwam aan bod in verschillende speeches en er werd uitvoerig discussie over gevoerd . Sommige partijen zijn duidelijk tegen de beperking . Zo vinden SP.A en Groen dat de uitkeringen welvaartsvast moeten worden . Een tijdslimiet instellen , gaat volgens hen niet helpen . CD&V en N-VA daarentegen zijn van mening dat de werkloosheidsuitkering wel in de tijd beperkt moet worden . Ze willen de werklozen beter begeleiden , maar wie een passende job weigert , moet geschorst worden . Wie na 2 jaar werkloos te zijn nog altijd geen job heeft gevonden , heeft volgens N-VA niet langer recht op zijn werkloosheidsuitkering . CD&V en N-VA willen het huidige systeem uiteraard niet zomaar veranderen , ze willen dit doen omdat er iets aan schort . Doordat de werkloosheidsuitkering eeuwigdurend is , zijn er veel werklozen die geen moeite doen om een job te vinden . Ze krijgen namelijk genoeg geld van de staat , zonder daarvoor iets te moeten doen . Ze profiteren met andere woorden van het huidige systeem en dat kan niet door de beugel . Een oplossing voor dit probleem is het invoeren van een limiet die de werkloosheidsuitkering in de tijd gaat beperken . Uiteraard zijn er ook uitzonderingen waarop de nieuwe maatregel niet van toepassing mag zijn . Wie bijvoorbeeld een bepaalde handicap heeft en daardoor arbeidsongeschikt is , zou zijn recht op een ongelimiteerde werkloosheidsuitkering niet mogen verliezen . Daarnaast is het moeilijker voor een werkloze van vijftig jaar om een nieuwe job te vinden , dan voor iemand die dertig is . De eerstgenoemde zou dan dan ook extra hulp moeten krijgen bij het zoeken naar werk . En ten slotte mag de overheid de schoolverlaters niet aan hun lot overlaten . De jeugdwerkloosheidsgraad in België bedraag namelijk net geen 20% . Voor iemand die pas afgestudeerd is , is de kans dus tamelijk groot dat hij of zij meteen in de werkloosheid verzeild raakt , zonder ooit gewerkt te hebben . De werkloosheidsuitkeringen moeten in de tijd beperkt worden . Dat is namelijk de enige manier om profiteurs voorgoed tegen te houden . Maar dat betekent niet dat de overheid geen rekening moet houden met de risicogroepen . Het opstellen van een gebalanceerde maatregel : daar komt het op aan .