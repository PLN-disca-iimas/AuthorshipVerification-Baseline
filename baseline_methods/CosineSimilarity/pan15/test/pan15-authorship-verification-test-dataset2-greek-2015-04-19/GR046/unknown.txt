
	Γεια σας Κύριε Βάλτη,

	Πρώτα απ'όλα, θα ήθελα να υπογράψω ως Μέλισσα, όχι copy paste από την Παρθένο των 18 καρατίων του Πίτιγκρίλι - το οποίο διαβάζω ως καλοκαιρινό ανάγνωσμα στις παραλίες, αλλά κρύβω το εξώφυλλο γιατί θα με περάσουν για ζουρλή - αλλά από έμπνευση του αείμνηστου Μπίγαλη.
	Λοιπόν, σαν την μέλισσα, πάω από λουλουδάκι σε λουλουδάκι. Πολύ ραντεβού, λίγα φιλιά και ακόμα λιγότερο σεξ. Διότι, οι δύο τελευταίοι γκόμενοι που δεν τους έδωσα μόνο φιλί- κοινή τακτική μου το σκέτο φιλί - δεν τους σηκωνόταν. Κι όμως ΔΕΝ ΤΟΥΣ ΣΗΚΩΝΟΤΑΝ. Που για να βγαίνω πολλά ραντεβού, σημαίνει πως είμαι μια αξιόλογη μέλισσα.
	Τελοσπάντων, ο στόχος μου είναι, μιας και είμαι αρκετά φιλήδονη - εκτός από γκαντέμω, να βρω κάποιον γκόμενο με τον οποίο να βγάλουμε τα μάτια μας, διότι είμαι 26 και θέλω να ζήσω επιτέλους το σεξ, βαρέθηκα για πράγματα μικρά να μου μιλάνε - που λεν κ οι πυξ λουξ.
	Ναι, θα μου πεις το γνωστό. Το δοκίμασα. Βρήκα έναν παίδαρο, βογκήξαμε δυο φορές και τον παράτησα μετά γιατί χωρίς συναίσθημα και παραμύθι, το νοιώθω σαν βιασμό.
	Πες μου λοιπόν. Θέλω να συμβεί στη ζωή μου το αντίστροφο: πολύ σεξ, λίγα ραντεβού. Εεεε?

	Ευχαριστώ

	Μέλισσα

	
	Προς Φιλήδονη γκαντεμωμέλισσα

	Άντε, και τον βρήκες. Και είσαι 26 και αξιόλογη. Και φιλιέστε ωραία. Και το προχωράς. Και την έχει μεγάλη. Και του σηκώνεται. Και βγάζετε τα μάτια σας. Και ερωτεύεσαι. Και βγάζετε τα μάτια σας. Και ερωτεύεσαι. Και βγάζετε τα μάτια σας.
	Και μια μέρα δεν του σηκώνεται. Και δεν φιλιέστε ωραία. Και δεν τον ερωτεύεσαι. Και ξανά μανά ραντεβού.
	Άμα δε βαριέσαι, γιατί όχι;
	
	Προς Βικτόρια + Κύων

	Με συγκίνησες βαθιά με την ιστορία σου και γι αυτό δημοσιεύω την αγγελία:

	"Σας ικετεύω. Βοηθήστε με να βρω το σκύλο μου. Είναι ένας πανέμορφος ελληνικός ποιμενικός, με κάτασπρο μακρύ τρίχωμα, τεσσάρων χρονών, γοητευτικός και παιχνιδιάρης, αλλά πολύ υπάκουος. Χαρακτηριστικά γυμνασμένα πίσω πόδια και μακρυά, ζεστή γλώσσα. Φοράει κολάρο με τρία μικρά διαμαντάκια. Προσφέρεται αμοιβή, το κολάρο"

	Παρακαλώ, εάν έχετε πληροφορίες που μπορούν να οδηγήσουν στην εύρεση αυτού του σκύλου, επικοινωνήστε με τη στήλη.
	
	Προς ΔΟΥ betrayed

	Αν νομίζεις ότι με τα συνεχή ραβασάκια που του στέλνεις, θα τον φέρεις πάλι πίσω, κάνεις μεγάλο λάθος. Άν δε θέλει, δε θέλει. Το ότι φάγατε μαζί τα νιάτα σας, δε σημαίνει ότι πρέπει τώρα να τα πληρώσει όλα αυτός. Κοίτα λοιπόν να σοβαρευτείς και άσε τον κακομοίρη ήσυχο. Ουκ αν λάβεις παρά του μη έχοντος.
	 

	Προς Dr.org

	Βρίσκω ενδιαφέρουσα την πρόταση σας. Παραθέτω τα στατιστικά στοιχεία των επισκέψεων μου, κατά τη διάρκεια του τελευταίου μήνα, στο site που προτιμώ:

	TOTAL VIEWS     73
	SHEMALE 27,00%
	MILF 18,00%
	CREAMPIE 12,00%
	HAIRY 18,00%
	SQUIRTING 9,00%
	DEEP THROUGHT 16,00%

	Προσδοκώ στη δωρεάν συνεδρία.  :Ο
	
	Προς Digital Lover

	Μπαίνεις στο http://ijustmadelove.com/ . Ζουμάρεις στο χάρτη στο σημείο που μόλις τελείωσες. Δεξί κλικ. Βάζεις marker στο χάρτη. Επιλέγεις τον τρόπο με τον οποίο το έκανες: 69, Cow girl, doggy style, blow job, missionary, pussy licking, threesome. Επιλέγεις τον τόπο: καναπές, βουνό, θάλασσα, αυτοκίνητο, ξενοδοχείο. Επιλέγεις αν χρησιμοποίησες προφυλακτικό ή αν ήταν η πρώτη σου φορά. Τοποθετείς το marker πιέζοντας το πλήκτρο "save marker". Ξαναμπαίνεις στο χάρτη. Love Counter: 179.185. Θεσσαλονίκη: 128. Αθήνα: 494. Ένας στους δέκα χιλιάδες Έλληνες.
	
	Προς Κινέζικη Οικογένεια

	Πάντα η ίδια ιστορία το καλοκαίρι με τα εξοχικά. Κληρονόμος στον κληρονόμο, φίλος στον φίλο, εκατό άνθρωποι.
	Υπομονή.
	Εσένα σου την έσπασε που τα βράδια ακούγεται ο βόμβος του δονητή του αδελφού σου ή που τα έφτιαξε η κουνιάδα σου με τον 17χρονο φίλο της κόρης σου;
	Δυο εβδομάδες είναι. Θα περάσουν.

	
	Προς Πληγωμένο Ταξιτζή

	Πως σου πέρασε απ' το μυαλό ότι όλοι θέλουν το κακό σου; Συνέχισε εσύ και μη σε νοιάζει.

	
	Προς Μπάνια Λαού

	Συμφωνώ μαζί σου. Ο "Καιρός" μοιάζει με τσόντα το καλοκαίρι. Τέλεια τα  κωλαράκια στο γυαλί. Γιατί δε βάζουν όμως και κανένα παίδαρο;
	Άντε, να' ρθει ο χειμώνας. Να δούμε και αν θα τη βγάλουμε.

	 

	Έχεις προβλήματα στο κρεβάτι; Θέλεις να διηγηθείς την καυτή ιστορία σου; Ψάχνεις για απαντήσεις σε βασανιστικά ερωτήματα; Μη διστάζεις. Γράψε μου στο valtis@protagon.gr. Τηρείται απόλυτη εχεμύθεια.