Vrouwen aan de top : quota vs . cultuur Denk je eens een advocatenkantoor in , of denk aan de raad van bestuur van een groot internationaal bedrijf . Wat zie je voor je ? Waarschijnlijk veel mannen in pakken . In de praktijk zie je immers weinig vrouwen aan de top . Hoewel er al jaren meer meisjes dan jongens aan de universiteiten studeren , is maar 5,8% van de raden van bestuur in België vrouw . Daarom wordt er nu voor quota gepleit , waardoor bedrijven verplicht een bepaald percentage vrouwen moeten aannemen . Maar los je dit probleem wel met regelgeving op ? Of zijn er misschien andere maatregelen nodig ? België is niet het enige land waar vrouwen achterblijven als het om hun carrière gaat . In Nederland bestaat de gehele top van de administratie uit mannen . In vergelijking met de Scandinavische landen is dat een slecht resultaat . Noorwegen staat bovenaan , met 28% vrouwen in raden van bestuur . Maar ook de Zweden en de Finnen doen het goed met 25% vrouwen aan de top . Toch zijn ook deze resultaten niet geweldig wanneer je je bedenkt dat de helft van de bevolking vrouw is . Maar waarom zouden we eigenlijk meer vrouwen aan de top willen ? Is er , naast de factor emancipatie , ook nog een economisch gewin ? Uit onderzoek blijkt dat bedrijven zeker baat hebben bij meer vrouwen op hoge posities . Bedrijven met veel vrouwelijke directieleden scoren beter dan sectorgenoten , ze hebben een betere return on investment en halen betere operationele resultaten . Bovendien evolueert de aandelenkoers van deze bedrijven ook positiever . Het is dus duidelijk dat België en Nederland meer vrouwen op de werkvloer kunnen gebruiken . Maar hoe doe je dat ? Quota zouden organisaties verplichten een bepaald percentage vrouwen aan te nemen . En misschien is dat ook wel het enige wat helpt . Vrouwen klagen al jaren over het zogenaamde glazen plafond . Het zou moeilijk zijn om als vrouw in het old boys network komen . Een quotum zou vrouwen de kans geven zichzelf te bewijzen . Een kans die ze nu niet altijd krijgen . Alleen de ongelijke lonen bewijzen al dat de kennis en kunde van vrouwen minder serieus wordt genomen dan die van mannen . Maar een quotum is geen garantie voor eerlijke kansen . Het gebrek aan vrouwen aan de top is namelijk een cultureel fenomeen . Meisjes worden van jongs af aan opgevoed met poppen en wandelwagens . In onze cultuur worden meisjes dus direct zorgende eigenschappen toegeschreven . Het is dan ook geen wonder dat vrouwen er later in hun leven voor kiezen om thuis te blijven voor de kinderen . Een vrouw die er wel voor kiest om fulltime te werken , zal vaak gevraagd worden of ze geen schuldgevoel heeft richting haar kinderen . Een vraag die mannen nooit wordt gesteld . Ook de attitude van mannen richting vrouwen is problematisch . Je zou kunnen stellen dat veel mannen de capaciteiten van vrouwen onderschatten . Dat is nog zacht uitgedrukt . In het ergste geval wordt een vrouw als een lustobject in plaats van een volwaardige gesprekspartner gezien . Positieve discriminatie , in de vorm van een quotum , lost die scheve verhoudingen niet op . In Noorwegen bestaat er al wel zo 'n quotum . De overheid verplicht beursgenoteerde bedrijven om minsten 40% vrouwen in dienst te hebben . Toch resulteert dit quotum in ' slechts ' 28% vrouwen in de raden van bestuur . Dit bewijst dat alleen quota het probleem niet oplossen , daar is een cultuurverandering voor nodig . België en Nederland scoren dus erg slecht als het gaat om vrouwen aan de top . Dat is een gemiste kans , gezien de positieve invloed van vrouwen op de werkvloer . Hoewel een quotum vrouwen misschien wel aan het werk krijgt , zal het weinig helpen voor het opbouwen van een echte carrière . Tenslotte zou een organisatie een vrouw in dienst moeten nemen vanwege haar opleiding , vaardigheden en ambitie . Niet alleen om aan een wettelijke grens te voldoen . Willen we een echte verandering bewerkstelligen , dan moeten we onze cultuur rondom vrouwen aanpassen . Weg met die jaren ' 50 mentaliteit , we leven in de 21e eeuw .