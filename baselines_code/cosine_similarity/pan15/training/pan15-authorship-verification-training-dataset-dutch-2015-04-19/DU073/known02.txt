Zo ook in Griekenland waar er nog niet zo lang geleden een enorme economische crisis het hele land bijna in de afgrond deed storten . Het klimaat waarin mensen vertoeven draagt dus lang niet altijd bij tot geluk . En dat geldt ook voor geld : van de alom gekende uitspraak ' geld maakt niet gelukkig ' is wel degelijk iets waar . Mensen hechten drie keer meer aandacht aan de relatie tussenlevensgeluk en het ' actief zijn ' in het leven dan die tussen geluk en geld . Hoe je dan net ' actief ' bent is de vraag die dan volgt . Het antwoord op deze vraag kan je enkel zelf beantwoorden . Het kan misschien wat flauw en ongeloofwaardig klinken , maar toch is het de persoon zelf die voor zijn of haar geluk moet zorgen . Het is aangewezen om stressvolle zaken achterwege te laten en na te gaan van wat je nu net wel een goed gevoel krijgt . In veel gevallen zijn vrienden , familie en collega's heel belangrijk . Het zijn dan ook die mensen die bijdragen tot een goed gevoel doordat ze steun , vertrouwen en vriendschap bieden . Maar het is de persoon zelf die deze waarden , die vaak als vanzelfsprekend beschouwd worden , moet herontdekken en moet inzien dat het net die dingen zijn waar hij of zij gelukkig van wordt . Algemeen gesteld is menselijk contact dus erg cruciaal . Het is namelijk door de omgang met anderen dat er hechte vriendschapsbanden ontstaan en liefdes ontdekt kunnen worden . Bovendien kan het handig zijn om nieuwe dingen te doen , zoals een verfrissende hobby zoeken . Veel jongeren lachen wel eens met de hobby die hun vader of moeder uit de midlife crisis helpt , maar het werkt wel degelijk . Nieuwe wateren verkennen is een zeer goede tactiek voor het bereiken van geluk . Ongelukkig zijn is in deze tijd niet meer iets om van op te schrikken . Er zijn verschillende omstandigheden en oorzaken die iemand ongelukkig kunnen maken . Een samenleving die niet welvarend is speelt daarin een grote rol zo blijkt . Maar er zijn ook veel clichés over geluk en ongeluk die misconcepties blijken te zijn . De weg naar een gelukkig gevoel leidt niet naar warmere oorden en daarbij speelt geld ook geen cruciale rol . Neen , de finish van deze lange weg , de enige oplossing , ligt bij de persoon zelf . Hij of zij moet zichzelf heruitvinden en opnieuw de fundamentele waarden van het leven ontdekken . Het zijn meestal de dierbare personen in de nabije omgeving en eigen verdiensten die bijdragen tot een gelukkig leven . Als iedereen zich wat meer op zichzelf focust , kan innerlijk geluk gerealiseerd worden . En dan leeft iedereen nog lang en gelukkig .