Geluk is een werkwoord : werk eraan Geluk , een gevaarlijk woord om in de mond te nemen . Tegenwoordig wordt het woord ' geluk ' zelfs meer en meer taboe . Het lijkt wel of niemand zich nog echt gelukkig durft noemen , uit angst voor de reacties van zijn omgeving . Maar het wordt hoog tijd dat we ophouden met onszelf wijs te maken dat we niet gelukkig kunnen zijn door externe factoren . Geluk begint bij jezelf , maar je moet eraan willen werken . Meer en meer mensen vinden van zichzelf dat ze niet gelukkig zijn . Vorig jaar gaven nog 54 procent van de Vlamingen aan zich gelukkig te voelen ; dit jaar is dat nog maar 46 procent . Dat blijkt uit een rondvraag aan 2694 Vlamingen . Grote boosdoeners voor deze daling zouden onder andere de economische crisis en de groeiende onzekerheid zijn . Maatschappelijke factoren dus . En hier knelt juist het schoentje : meer en meer mensen laten hun geluk afhangen van externe factoren . De maatschappij waarin ze leven heeft een belangrijke invloed op hun welbehagen . Het is zelfs zo erg dat zelfs onze nationaliteit ons geluk al mee bepaalt . Zo zouden Denen en Zwitsers gemiddeld gelukkiger zijn dan Belgen . Belgen behalen een score van 7,3&slash;10 op de geluksindex , terwijl Denen en Zwitsers aanzienlijk hoger scoren met 8,2&slash;10 . Steeds minder mensen beseffen dus dat geluk niet bepaald wordt door externe factoren , maar wel door zichzelf . Uiteraard spelen deze maatschappelijke factoren een rol ; ze kunnen het geluk beïnvloeden , en het de mensen al dan niet moeilijker maken om aan hun eigen geluk te werken . In meer vrije , individualistische maatschappijen zal het inderdaad gemakkelijker zijn om te werken aan geluk . Maar de essentie van geluk is juist dat je er zelf aan moet werken ! Geluk begint bij jezelf . Enkel het individu zelf kan bouwen aan zijn geluk . Er is een groot verschil tussen het zelf bouwen aan geluk , en de externe factoren die dit proces kunnen vergemakkelijken dan wel tegenwerken . Wie genoeg wil heeft om aan zijn geluk te willen werken , kan dit doen in elk land , in elke omgeving , in elk regime . Onder sommige omstandigheden zal dit evenwel moeilijker zijn dan in andere , maar waar een wil is , is een weg . En zolang mensen geloven dat ze hun geluk zelf in de hand hebben , kunnen ze dit geluksgevoel ook sterk beïnvloeden . Maar niet alleen intermaatschappelijke factoren spelen een rol . Ook binnen één maatschappij kunnen de geluksbevorderende elementen sterk verschillen . Geluk is iets persoonlijks , dus de factoren hangen af van persoon tot persoon . Factoren als werk , vrienden en familie spelen hier zeker een rol in , maar de grote vraag is hoe je er zelf mee omgaat . Mensen die overal het positieve van inzien , zullen gelukkiger zijn dan mensen waarbij het glas eerder halfleeg is . Werklozen die de hele dag door in bed blijven liggen omdat ze er het hart van in zijn dat ze geen werk hebben , zullen zich natuurlijk ongelukkiger voelen dan werklozen die niet bij de pakken blijven zitten en onmiddellijk actief op zoek gaan naar een job . Daar komt nog bij dat geluk voor iedereen anders is . Geluk is een relatief begrip , en wanneer de ene zich gelukkig voelt , wil dit niet zeggen dat iedereen onder dezelfde omstandigheden gelukkig zou zijn . De hamvraag is hoe snel iemand zich oprecht gelukkig wil noemen . Eén van de grootste boosdoeners hierbij , is het streven naar perfectie . Veel mensen durven zichzelf pas gelukkig noemen , wanneer ze voor zichzelf vinden dat ze perfect zijn . Maar perfectie is nu eenmaal iets dat niet bestaat . Niemand kan perfect zijn , en maar goed ook . Het toch willen streven naar perfectie doet bijgevolg eerder kwaad dan goed bij het bouwen aan geluk . Geluk is dus een begrip waar aan gewerkt moet worden . Dit moet door iedereen individueel gebeuren , en mag niet volledig worden bepaald door externe factoren . Belangrijk hierbij is dat we niet te veel willen , en dat we gelukkig zijn met hetgeen we hebben , niet met hetgeen we eigenlijk zouden willen hebben . Geluk is een werkwoord , en wie hier actief mee wil omgaan , zal daar zijn hele leven de vruchten van mogen plukken !