Jij maakt jezelf niet gelukkig : waarom mensen ongelukkig zijn . Kijk je 's morgens soms uit je raam en word je gelukkig als de zon schijnt ? En ga je er bij regenweer soms maar van uit dat het een trieste dag wordt ? Daar heb je het dan toch helemaal mis , het weer heeft namelijk geen invloed op het geluk van de mens . Maak je geluk dan zelf ? Neen , niet helemaal . Er zijn veel externe factoren die voor geluk of ongeluk zorgen . Sommigen daarvan kan je zelf beïnvloeden , maar het merendeel niet . Een eerste belangrijke factor is je geografische locatie . Zo ben je volgens de Internationale Geluksindex , een index opgesteld met de hulp van 100.000 mensen uit 90 verschillende landen , gelukkiger als je in Denemarken of Zwitserland woont dan als in België verblijft . In Europa ben je ook gelukkiger dan in Amerika . Dit komt natuurlijk door de levensomstandigheden in je land : hoe vrijer en individualistischer het bestuur , hoe gelukkiger de inwoners . Meteen van plan om te verhuizen ? Dat is nu ook weer niet nodig : België behaalt in de Interantionale Geluksindex nog een mooie achtste plaats . Betekent dit dat we het hier heel goed hebben ? Niet persé . Vorig jaar was 54% van de Vlamingen gelukkig , nu is dat nog maar 46% . Minder dan de helft van de bevolking dus . Dit is onder andere te wijten aan de dreiging van de economische crisis : mensen hebben steeds minder werkzekerheid . Dat zorgt voor een hoop stress , werklozen zijn over het algemeen namelijk minder gelukkig dan mensen met een vaste job . Er is ook steeds minder zekerheid op gebied van sociale steun . Door de crisis zijn mensen ook minder zeker van hun financiën . Het leven wordt steeds duurder en daardoor worden mensen steeds ongelukkiger . Men zegt dan wel dat geld niet gelukkig maakt , ongelukkig word je er zeker ook niet van . Welvarende mensen zijn in ieder geval vaak tevredener dan arme mensen . Let wel , de relatie tussen geluk en geld is veel kleiner dan bijvoorbeeld het verband tussen geluk en ' actief zijn ' . Heb je iets te doen in het leven , dan ben je minder ongelukkig . Wie sport bijvoorbeeld , maakt endorfines aan , een stof waar je gelukkig van wordt . Daarom kan je in een trieste bui beter gaan joggen dan voor de televisie te kruipen met een bak ijs . En achteraf kan je zonder schuldgevoel een groot stuk zwarte chocolade eten , dat bevat ook endorfines . Alle beetjes helpen . Zit het allemaal niet mee , word je van joggen alleen maar moe en ben je chocolade zo beu als wat ? Dan kan je hopelijk nog terugvallen op een uitgebreid sociaal netwerk . Krijg je veel steun van collega's , vrienden en familieleden , dan kom je er wel weer bovenop . Dit heeft namelijk een heel grote invloed op je geluk . Geluk maak je niet zelf , maar gelukkig kan je de factoren die tot geluk leiden in sommige gevallen wel wat beïnvloeden . Je hoeft niet meteen naar Zweden te verhuizen als het in België eens even niet meezit . Probeer je in de eerste plaats te focussen op je sociale netwerk : onderhoud je vriendschappen , maak geen onnodige ruzies met familieleden en wees vriendelijk tegen je collega's . Geluk is tenslotte alleen maar echt als je het deelt , en als jij een mindere dag hebt , kan je hopen dat deze mensen hun geluk met je zullen delen . Bovendien kan je dan eventueel de hulp van een collega inroepen als het niet goed gaat op het werk , waardoor je je niet meteen zorgen moet maken om je job . Probeer regelmatig te sporten en gezond te eten , ook daar word je tevredener van . Wat je wel volledig in de hand hebt , is je visie op het leven . Je kiest zelf in hoeverre je focust op de dingen die niet goed gaan , in plaats van op de dingen die je voor de wind gaan . Probeer je elke dag te herinneren wat er goed gaat in je leven , waar jij gelukkig om bent . En ten slotte kan je je misschien voorhouden dat elke keer de zon schijnt , je toch een goede dag gaat hebben , ook al is dat dan maar bijgeloof .