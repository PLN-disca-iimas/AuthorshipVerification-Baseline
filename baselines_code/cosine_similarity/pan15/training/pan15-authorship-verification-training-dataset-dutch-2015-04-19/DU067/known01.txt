Stel u komt aan het gemeentehuis met enkele prangende vragen waarvan u hoopt bij de bevoegde dienst deskundig advies te krijgen . Er zijn 2 wachtrijen waaruit u de keuze hebt . Aan balie nummer 1 zit een normaal uitziende man , gekleed in een wit hemd en een blauwe jeans . Achter balie nummer 2 zit een man van ongeveer dezelfde leeftijd met een lange baard en een religeus gewaad . Welke balie kiest u ? Maakt dat voor u uit ? Denkt u dat ( ook ) anderen denken bij een neutraal persoon een betere service te krijgen ? Wat is dan de oplossing om zoiets te vermijden ? Moet de overheid dus wakker liggen van bepaalde uiterlijke kenmerken van zijn wernemers ? Met de overheid moet iedereen wel eens zaken doen . Vanzelfsprekend is dat je telkens hoopt goed behandeld te worden . Dit houdt in dat iedereen er dus dezelfde optimale service krijgt . Je buur die op een vriendelijkere en betere manier geholpen wordt , dat zou moeilijk liggen . Dezelfde behandeling dus : voor en door iedereen . Het is best mogelijk dat de ambtenaar met het kruisje om de nek , op precies dezelfde werkwijze tewerk gaat als zijn collega met het regenboog-t-shirt . Het is echter niet enkel belangrijk dat mensen gelijk behandeld worden , elke persoon moet ook die perceptie en dat gevoel hebben . Bewust of onbewust zullen de meeste mensen voor de balie kiezen waarachter een neutraal persoon werkt . Dit duidt toch op een probleem waarvan de overheid inderdaad moet wakker liggen . De beste manier om dit op te lossen is een verregaande vorm van neutraliteit . Zo zal iedereen op zijn minst denken op dezelfde manier behandeld te worden . De twijfel , die vaak onbewust bestaat , zal dan worden weggenomen en of u dan aan balie nummer 1 of 2 aanschuift maakt niets meer uit . Een uniform , waardoor iedereen bijvoorbeeld een wit hemd en jeans draagt , kan hierbij helpen . Het debat omtrent het verbieden van levensbeschouwelijke tekens wordt nu al een hele tijd gevoerd . Het voorstel omtrent het invoeren van een uniform zou hier een einde aan kunnen maken . Een uniform komt in veel sectoren voor dus moet dat zeker ook bij de overheid kunnen . Onlangs was er ook het fameuze geschil binnen de NVA . De afdeling in Boom kwam in de schijnwerpers terecht nadat duidelijk werd dat zij de hoofddoek wilden verbieden voor gemeenteraadsleden . Dit gaat absoluut een brug te ver . Een gemeenteraadslid wordt verkozen door kiezers die op voorhand weten waar hij of zij voor staat . Politici worden nu eenmaal gekozen omdat hun mening die van anderen vertegenwoordigt . Het politieke landschap dient absoluut een spiegel te zijn van de samenleving . Politici dus de identiteit ontnemen , is de identiteit van de samenleving ontnemen . Om een goede en eerlijke behandeling te voorzien moet de overheid goede en objectieve werknemers aannemen , maar dit is dus dikwijls niet genoeg . Om ervoor te zorgen dat er bij de inwoners ook echt geen enkele twijfel ontstaat omtrent deze gelijke en oprechte service is het belangrijk neutraliteit hoog in het vaandel te dragen . De discussie kan eenvoudig in de kiem worden gesmoord door het voorzien van een uniform voor ambtenaren . Alle ambtenaren gelijk en zo ook elke behandeling . Zo moet de overheid niet meer van levensbeschouwelijke tekens wakker liggen . Misschien nog net van de kleur . Een rood uniform in de socialistische steden , een oranje uniform voor de tsjeven . En zo is het altijd iets .