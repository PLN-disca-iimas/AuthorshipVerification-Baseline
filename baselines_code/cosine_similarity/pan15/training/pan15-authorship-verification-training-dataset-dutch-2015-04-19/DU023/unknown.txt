Vrouwen staan hun mannetje De eeuwenoude strijd rond de rechten van de vrouw kent nog geen einde . Onderwerpen zoals stemrecht voor vrouwen en dames die liever niet voor de haard blijven zitten zijn al beklonken . Gezinnen met tweeverdieners hebben hun plaats gevonden binnen de samenleving . Toch lijkt dat niet voldoende , want er is reeds een nieuwe discussie ontstaan die te maken heeft met de mogendheden van hen binnen de arbeidsmarkt . De huidige vraag luidt ; moeten er meer vrouwen aan de top van het bedrijfsleven staan ? Op dit moment scoren Belgische vrouwen aan de top een povere 5,8 procent . Dat percentage is aanzienlijk lager dan dat van landen zoals Noorwegen met 28 procent en Zweden en Finland met 25 procent . De Scandinavische landen winnen deze topic . Dat wordt nogmaals duidelijk in de ' Collide Models ' van Hofstede . Daaruit blijkt dat België een eerder uitgesproken masculiniteit heeft in zijn samenleving . Noord-Europa kent een omgekeerde visie hierover . Scandinavische landen behoren tot de gelukkigste ter wereld , er is minder werkloosheid en zijn niet zo hard als andere Europese landen getroffen door de crisis . Hun aanpak werkt en een van de factoren die meespeelt waarom zij zo 'n welvarende landen zijn , is de femenistische aanpak . Wat houdt België dan nog tegen om meer vrouwen naar de top te loodsen door een minimum quota in te voeren ? De vraag is dan wel of dit wenselijk is ? 36 procent wil geen minimum quota . Een van de belanrijkste redenen blijkt dat het niet mag lijken alsof ze er nood aan hebben . De vrouw die weer uitkomt als het zwakke geslacht . Het wordt ervaren als een soort van positieve discriminatie die niet iedereen met open armen ontvangt . Daarnaast is er natuurlijk nog de groep die liever niet gaat werken en bij het gezin blijft . Dit percentage heeft geen baat bij een verhoging van het aantal aan de top . Er kan ook betwist worden of een invoering van een minimum percentage haalbaar is op elk niveau van de samenleving . Bepaalde sectoren zoals de bouwsector zijn minder gericht op vrouwelijke activiteiten . Daarom kan er niet overal eenzelfde quota ingevoerd worden . De focus ligt meer op de tertiaire en quartaire sectoren . De primaire en secundaire zijn moeilijker onder handen te nemen . Dit geeft stof tot nadenken of een quota gewenst is . Daarentegen blijkt uit eenzelfde ênquete dat 64 procent van de Belgische topvrouwen vóór een quota zijn . Hiervoor zijn een aantal belangrijke redenen op te noemen die niet enkel positief zijn voor het vrouwelijke geslacht zelf , maar ook voor het bedrijfsleven en de economie in het algemeen . Uit cijfers die vergeleken zijn door McKinsey blijkt dat er een positief verband bestaat tussen het aantal vrouwen in een bedrijf en de return on investment . Als er meer vrouwen in dienst genomen worden , stijgt de return on investment . Zij zorgen daardoor voor een verbetering van de economische activiteit . Elke verbetering in crisistijden is positief . Toch ondernemen bedrijven weinig actie . Het is dus nodig om een quota in te stellen met federale goedkeuring , zodat het een verplichting voor bedrijven wordt . Naast de economische zijde is er ook nog een operationele verbetering op te merken . Een gemengde werkvloer met mannen en vrouwen zorgt niet alleen voor een betere werksfeer , maar ook voor een beter resultaat van de bedrijfactiviteit . Ze zijn verschillend en hebben een andere manier van denken en ondernemen . Mannen zijn assertiever en hebben een voorkeur voor kwantitatief resultaat . Vrouwen daarentegen zijn emotioneler en achten kwaliteit belangrijker dan kwantiteit . Deze combinatie zorgt voor een operationele verbetering van het productieproces . Een verbetering waar zowel vrouwen als bedrijven baat bij hebben . Tijdens de huidige strijd werd er al verschillende keren bewezen dat vrouwen aan de top een verbetering zijn voor bedrijven zowel op economisch als operationeel vlak . Een quota instellen met federale goedkeuring moet gebeuren . Dit is de enige oplossing als bedrijven niet willen zien dat dit een verbetering met zich meebrengt . Daarnaast is dit ook wenselijk voor bijna twee derde van de Belgische vrouwen aan de top . Het is nu aan de overheid . Zij moeten een quota instellen . Deze zal automatisch leiden tot een verhoging van het percentage vrouwen in raden van bestuur van bedrijven . Wat op zijn beurt zal overlopen in een verbetering van de cijfers en van de kwaliteit binnen bedrijven . Laat de grote topmanagers het voorbeeld tonen . De mannen moeten hun trots even opzij zetten en vrouwen laten bewijzen hun mannetje te kunnen staan aan de top .