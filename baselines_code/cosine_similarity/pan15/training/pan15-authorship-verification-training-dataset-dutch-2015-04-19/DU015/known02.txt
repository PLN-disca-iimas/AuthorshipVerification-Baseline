De reclamecampagne bewijst weer eens dat de ongelijkheid tussen man en vrouw vooral rust op een verkeerde mentaliteit . De vrouw wordt nog altijd geasocieerd eigenschappen als zacht en gevoelig . Enkele maanden geleden kwam ditzelfde probleem aan het licht in de Volkskrant . Een man en een vrouw , beide met een topfunctie , bespraken waarom er minder vrouwen zulke topfuncties bekleden . Het antwoord was stuitend . ' Vrouwen kunnen prima een topfunctie bekleden , maar vaak beschikken zij niet over de juiste eigenschappen die mannen wel hebben . Als vrouw moet je ook hard en doortastend kunnen zijn . ' Schrikwekkend is het achterhaalde idee van een scheiding tussen mannelijke en vrouwelijke eigenschappen wat hierin naar voren komt . In feite wordt hier gezegd dat een vrouw een man moet zijn om een goed functionerend mens te zijn . En als we het dan proberen meer man te zijn , wordt het ons niet in dank afgenomen . Een man die met zijn vuist op tafel slaat is een daadkrachtige leider , een vrouw een hysterisch wijf . Een mentaliteit verander je niet van de een op de andere dag , maar het is wel iets waar aandacht aan besteed moet worden vanuit de overheid en de EU . In dit geval zou een quota de beste oplossing kunnen zijn . Het instellen van een quota heeft voor sommige mensen echter een nare bijsmaak . Het impliceert namelijk de mogelijkheid dat er een vrouw kan worden aangenomen voor een functie waar ze eigenlijk niet voor in aanmerking komt , integenstelling tot een man met de juiste kwalificaties en het verkeerde geslacht . Maar wie er meteen vanuit gaat dat een vrouw niet gekwalificeerd zou zijn en een man wel , zit ook weer met dat hardnekkige mentaliteitsprobleem . Zo 'n quota is uiteraard een vorm van positieve discriminatie , en ook deze vorm van discriminatie zou eigenlijk niet mogen bestaan . Maar als we iets kunnen leren van de geschiedenis is het dat we niet altijd aankunnen op de goede bedoelingen van de mens . De maatschappij heeft af en toe een duwtje in de rug nodig . Dit duwtje moet overigens niet alleen aan het werkveld worden gegeven maar ook aan de vrouw zelf . Het kan niet alleen aan het bedrijfsleven liggen dat er meer vrouwen afstuderen dan er zich uiteindelijk op de arbeidsmartk begeven , en belangrijker nog zich opwerken naar hoge functies . Ten eerste is daar het welbekende probleem van het combineren van werk en gezin . Te dure kinderopvang maakt het voor sommigen nagenoeg onmogelijk om te werken . Ook dit is zaak voor de overheid . Ten tweede heerst er het idee dat voor vrouwen die wel aan het huishouden zijn ontsnapt , het werk vooral leuk moet zijn . Veel vrouwen die gaan werken zeggen sneller hun baan op wanneer het niet genoeg bevalt . De man daarentegen werkt om de kost te verdienen . Het oude en vertrouwde jarenvijftigmodel . En dan zijn we weer terug bij af . Het moge duidelijk zijn , we zijn er nog niet wat emancipatie betreft . Laat ons de hand in eigen boezem steken en niet naar het verleden of andere landen waar wijzen . Vooruitgang is iets om ten alle tijden na te streven en vooral aan te moedigen .