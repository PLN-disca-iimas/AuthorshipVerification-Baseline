Quota en betere work-life balance voor meer economische topvrouwen Nog geen 100 jaar geleden heerste de mentaliteit dat vrouwen bij de haard hoorden . De man zorgde ervoor dat er brood op de plank kwam . Anno 2014 is het wel aanvaardbaar voor vrouwen om buiten huis te gaan werken . Tegenwoordig zijn fulltime thuisblijfmoeders eerder in de minderheid en tweeverdienersgezinnen de norm . Hoewel er op de huidige arbeidsmarkt veel vrouwen participeren , zijn er maar weinig die in topfuncties zetelen . Dat komt door het ' glazen plafond ' . Deze onzichtbare barrière bemoeilijkt het voor vrouwen om door te groeien naar de top . Maar hoe is het mogelijk om het glazen plafond te doorbreken ? ( 8) Quota lijken de oplossing voor het glazen plafond te vormen . Dat werd aangetoond in Noorwegen waar het sinds 2006 verplicht is voor beursgenoteerde bedrijven om 40% vrouwelijke werknemers te hebben . In dat land bestaan de raden van bestuur voor 28% uit vrouwen . Ook de andere Scandinavische landen doen het goed : in Zweden en Finland zit 25% in de bestuursraad . Dit is een enorme hoeveelheid in vergelijking met België , waar vrouwen nog voor geen 6% deel uit maken van de bestuursraden . Vooral Nederland scoort slecht op dit vlak : 100% van de topmensen zijn mannelijk . ( 15 ) Maar de quota zijn niet de enige reden waarom vrouwen succesvoller zijn in de Scandinavische landen . Er heerst namelijk ook een andere mentaliteit dan in België . In die landen wordt meer belang gehecht aan een goede work-life balance . Dat betekent dat vrouwen ( en mannen ) meer opportuniteiten krijgen om naast hun carrière een gezinsleven uit te bouwen . Zo is het in Noord-Europa mogelijk om tot 11 maanden zwangerschapsverlof op te nemen , er zijn goedkopere crèches en glijdende uren vormen de norm . Hieruit volgt dat vrouwen niet gedwongen zijn deeltijds of volledig te stoppen met werken om voor de kinderen te zorgen . En dit zorgt er dan ook voor dat het voor Scandinavische vrouwen makkelijker is om een carrière uit te bouwen en door te groeien naar de top . ( 24 ) Ondanks de culturele verschillen , vormen de quota ook een belangrijke eerste stap om het pad voor Belgische vrouwen naar de top te effenen . Er zijn veel argumenten die spreken in het voordeel van de quota . Zo is het belangrijkste argument dat bedrijven met veel vrouwelijke directieleden betere resultaten behalen . Dit bleek uit het onderzoek van McKinsey die 89 grote Europese bedrijven met veel topvrouwen vergeleek met andere uit de sector . Meer vrouwen in de directie betekende een hogere Return On Investment , een beter operationeel resultaat en een positievere evolutie van de aandelenkoers . Dus het positieve gevolg van meer vrouwen in de raden van bestuur is een competitievere bedrijf . ( 32 ) De meerderheid van de Belgische economische topvrouwen vinden de quota alvast een goed idee . Omdat ze zelf de lijdensweg naar de top aan levende lijve hebben ondervonden , zijn ze voorstander van deze maatregel die het glazen plafond doorbreekt . ( 35 ) Toch is niet iedereen overtuigd . Zo is er veel negatieve berichtgeving rond deze vorm van ' positieve discriminatie ' . De quota zouden er namelijk voor zorgen dat er een minder competente vrouw wordt uitgekozen voor een promotie in de plaats de betere mannelijke kandidaat . Want het quotum moet nu eenmaal behaald worden . ( 39 ) In de nasleep van de economische crisis van 2008 , klinkt meer return on investment als muziek in de oren . Opdat dit economische voordeel gerealiseerd kan worden , moeten er quota ingevoerd worden om er voor te zorgen dat meer vrouwen in de bestuursraden zetelen . Bovenop deze quota is het ook belangrijk dat er in België meer aandacht komt voor een betere work-life balance . Om deze balans te bewerkstelligen moeten er maatregelen getroffen worden . Door de quota en de verbeterde carrièrekansen , zullen vrouwen makkelijker door het glazen plafond kunnen heen breken . ( 46 )