Werkloosheidsuitkeringen beperken of niet ? Het standpunt van de NVA over werkloosheidsuitskeringen is duidelijk . Zij vinden dat deze uitkeringen niet kunnen blijven duren . Er moet volgens hen een verband bestaan tussen werken en krijgen . Werklozen moeten met andere woorden moeite doen om bij te dragen aan de maatschappij door een gepaste job te vinden waarmee ze geld verdienen . Zo niet , ontvangt men ook niks . In de week van de verkiezingen bevestigde Bart de Wever , partijvoorzitter van NVA , deze stelling met het volgende citaat : " Iedereen met een goed cv zou werk moeten kunnen vinden . " Dit zorgde voor heel wat oproer bij de socialisten . De socialistische partij , SP.A , vindt namelijk dat de werkloosheid beperkt moet worden en niet de werkloosheidsuitkeringen . Zo te zien is het een moeilijke kwestie die veel discussies uitlokt . Plaatsen we daarom een aantal punten over dit onderwerp naast elkaar zodat we min of meer kunnen antwoorden op de vraag of de overheid werkloosuitkeringen zou moeten beperken of niet . Eeuwigdurende werkloosheidsuitkeringen is onmogelijk volgens de NVA en daarom moeten deze uitkeringen volgens hen beperkt worden . Als dit niet gebeurt , komt er alleen maar meer en meer frustratie langs de kant van de werkende mens . Het zijn zij die ervoor moeten zorgen dat de werklozen elke maand een flinke som geld op hun rekening gestort krijgen . Hierdoor krijgen de werkenden het gevoel dat alleen zij bijdragen aan de samenleving en aan de groeiende welvaart . Natuurlijk hebben sommige mensen in de maatschappij deze werkloosheidsuitkering nodig om rond te kunnen komen . Oudere mensen of mensen met een handicap zijn vaak fysisch of mentaal niet in staat om te werken . Zij kunnen dan terugvallen op de sociale zekerheid in dit land die hen maandelijks een werkloosheidsuitkering bezorgt . De werkenden zijn dan ook bereid om hiervoor hun steentje bij te dragen . Helaas wordt er ook veel misbruik gemaakt van die sociale zekerheid . Het is toch een contradictio in terminis als we weten dat 8 procent van de beroepsbevolking werkloos is maar tegelijkertijd er een tekort is aan werknemers . 8 procent van de bevolking geniet dus maandelijks van een werkloosheidsuitkering omdat ze geen job kunnen ( ? ) vinden . Dit duidelijke voorbeeld toont ook aan waar 74 procent van de bevolking het mee eens is : " misbruiken bedreigen de sociale zekerheid " die dient om mensen in nood te helpen , niet de mensen die geen job kunnen vinden . Groen ! en SP.A zijn , in tegenstelling tot de NVA en Open VLD , van mening dat beperking een slecht idee is . Uitkeringen moeten volgens hen welvaartsvast worden . Hiermee is het probleem van misbruik van de sociale zekerheid zeker en vast niet opgelost . Wie krijgt zulk een uitkering en wie niet ? Aan welke voorwaarden moet iemand voldoen opdat hij&slash;zij recht heeft op een uitkering ? Deze vragen zijn zeer moeilijk te beantwoorden omdat de overheid niet kan controleren wie wel en wie niet zijn best doet om echt werk te vinden . Daarom is het beter om de werkloosheidsuitkeringen te beperken en niet welvaartsvast te leggen , zoals Groen ! en SP.A voorstellen . Een laatste argument om de werkloosheidsuitkeringen te beperken , is dat de werklozen er zelf ook beter van zullen worden . Als de overheid beslist om de uitkeringen te beperken , zijn de werklozen genoodzaakt om te gaan werken . Ze moeten voortaan het geld dat ze gewoon waren te ontvangen , nu gaan verdienen . Tijdens het zoekproces naar een job zullen de werkzoekenden volgens Open VLD en NVA er niet alleen voorstaan . Ze zullen worden begeleid door de overheid die hen stap voor stap helpt om een gepaste job te vinden . Eens ze dan een geschikte job gevonden hebben , zullen de werklozen weer een doel voor ogen hebben ( geld verdienen , promotie maken ... ) , zullen ze hun capaciteiten kunnen ontwikkelen en zullen ze nieuwe mensen leren kennen . Allemaal positieve aspecten die belangrijk zijn in het leven . Dat de werkloosheidsuitkeringen een moeilijke kwestie is die veel discussies opwekt , is zeker . We kunnen concluderen dat de politieke partijen het er niet over eens zijn of de uitkeringen nu wel of niet beperkt moeten worden . Groen ! en SP.A vinden van niet . Zij stellen welvaarstvaste uitkeringen voor die niet worden beperkt . NVA en Open VLD daarentegen willen dat de overheid de werkloosheidsuitkeringen wel beperkt . Alleen zo vermindert de frustratie langs de kant van de werkenden , wordt de sociale zekerheid minder bedreigd en start er een positiever leven voor de werkloze die voortaan ook bijdraagt aan de groeiende welvaartstaat .