Fastfoodketen McDonalds heeft al vaak kritiek gekregen over de kwaliteit van hun eten en over de voedingswaarde van hun producten , maar dit is niet de enige reden waardoor slechts weinig mensen McDonalds hoog in het vaandel dragen . Ook de klantvriendelijkheid laat vaak veel te wensen over . Wanneer je een bestelling plaatst krijg je af te rekenen met korte antwoorden , ongeïnteresseerde vragen en standaard zinnetjes die de werknemers duidelijk dag in dag uit moeten aframmelen , wat niets helpt aan de onpersoonlijke sfeer die in een McDonaldszaak hangt . En niet enkel aan de kassa kunnen er opmerkingen gemaakt over het personeel . Omgestoten bekers , op de grond gevallen frieten en achtergelaten hamburgers blijven vaak een hele tijd liggen tot iemand er aandacht aan schenkt en uiteindelijk toch eens komt schoonmaken . De gemiddelde McDonaldszaak is niet proper en dit roept natuurlijk vragen op over de omstandigheden waarin je eten wordt bereid . Of de motivatie van de werknemers dan ook effectief de oorzaak van deze ongemakken is , is nog maar de vraag . Ook het management of het algemene werkethos kan aan de basis liggen van deze problemen .