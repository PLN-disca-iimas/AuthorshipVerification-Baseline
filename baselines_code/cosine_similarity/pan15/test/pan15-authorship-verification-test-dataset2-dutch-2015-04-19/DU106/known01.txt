We zijn dank zij de nieuwe media meteen van alles op de hoogte . Echt waar of één grote fictie ? Televisie , Facebook , radio , Twitter . . . . Een greep uit het grote aanbod van media en communicatienetwerken . Heb je geen Twitter , dan heb je wel Facebook om de laatste nieuwtjes op te raadplegen en luister je niet naar de radio , dan zie je wel op televisie dat er weer een aanslag in Pakistan is gepleegd . Het lijkt alsof we van alles , iedereen en de hele wereld op de hoogte zijn , maar klopt deze illusie wel ? De dag van vandaag hebben we internet , satellieten , telefoon en gsm om informatie snel van de ene naar de andere kant van de wereld over te brengen . Driehonderd jaar geleden was het niet in iemand opgekomen om speciaal een brief naar iemand aan de andere kant van het land te sturen om mee te delen dat zijn hond gestorven was . Toen een duur grapje , in tegenstelling tot vandaag , waarbij we zelfs te weten komen dat de dochter van Barack Obama een nieuwe kat krijgt . Dat we de dag van vandaag overspoeld worden door informatie , daar is dus geen twijfel mogelijk aan . Bovendien wordt alle informatie veel sneller en dikwijls nauwkeuriger doorgegeven . Uitvindingen als satellieten en internet zorgen ervoor dat bepaald nieuws op enkele seconde van China naar Amerika kan worden gezonden . Dank zij reporters ter plaatse kunnen we zelf beelden zien , wat de geloofwaardigheid doet stijgen . Informatie die vroeger van mond tot mond werd doorgegeven , werd al snel verdraaid , maar via de snelheid van de nieuwe media worden berichten veel beter doorgegeven , zonder eerst langs dertig monden te moeten passeren , waardoor we minder hoeven te twijfelen aan de correctheid van de berichtgeving . Maar net deze berg aan informatie zorgt dat er moet geschrapt worden . Welk nieuws wordt wel verteld in het journaal en welk niet ? De mensen zijn graag op de hoogte , maar niet elk ongeval in Madagascar interesseert hen daarom ook . Dan rijst de vraag waar we de grens moeten trekken : wat boeit mensen en wat niet ? Het zijn dus reporters die beslissen in welke mate we echt op de hoogte zijn van alles wat er rondom gebeurt . En laten we ons geen illusies maken , censuur bestaat nog steeds . Naast het feit dat we niet in alles geïnteresseerd zijn , mogen er ons verschillende nieuwtjes niet ter ore komen om wille van de eventuele slechte reputatie die de president zou kunnen krijgen . Jammer maar helaas , van het Oosten tot het Westen gebeurt het en dat mogen we zeker niet vergeten . We worden overspoeld door veel informatie en dikwijls vrij nauwkeurige informatie . Maar om te denken dat we werkelijk alles te weten komen , daar moet je wel erg goedgelovig voor zijn . Nu ja , ik probeer het zo weinig mogelijk aan mijn hart ter laten komen , zolang de echte belangrijke nieuwtjes die mij interesseren wel verspreid worden en ik mijn Facebook maar rustig kan bekijken om te zien dat die ene vriendin eindelijk een relatie heeft met de jongen waarop ze al zolang verliefd is . Dát is pas nieuws !