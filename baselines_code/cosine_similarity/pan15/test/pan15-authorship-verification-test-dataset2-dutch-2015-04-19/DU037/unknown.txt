Kocht je enige tijd geleden ook de iPhone 5s ? Dan ben je een perfect voorbeeld van de welbekende ‘ Apple Sheep ’ . In deze review leg ik even uit waarom.Bij Apple gaat het namelijk vooral om het gevoel dat je krijgt als je je splinternieuwe iPhone hebt gekocht . Je hebt net urenlang in de rij staan wachten om dé beste smartphone van het moment te bemachtigen . Nu heb je hem eindelijk en dat tovert een glimlach op je gezicht , maar wat heb je nu eigenlijk in de wacht gesleept ? Het antwoord hierop is allesbehalve ver gezocht . Je bent het slachtoffer van de westerse consumentencultuur . Giganten zoals Apple spelen hier meesterlijk op in , namelijk door het aanbieden van veel te dure designerproducten . De iPhone 5s is in vergelijking met zijn voorgangers zeker een stuk gesofisticeerder , maar toetsen we dit product aan andere koplopers , stellen we een heel andere tendens vast . Zo je bij Apple betaalt voor het design en de naamsbekendheid , zo betaal je bij een concurrent voor efficiëntie en innovatie.Ben je van plan een nieuwe smartphone aan te schaffen ? Denk dan twee keer na en vergelijk jou keuze zeker met andere technologische hoogstandjes van dat moment .