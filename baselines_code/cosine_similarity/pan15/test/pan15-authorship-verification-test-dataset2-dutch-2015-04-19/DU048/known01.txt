De werkloosheidsuitkering : wanneer profiteurs in je systeem sluipen ' Het zijn dramatische tijden om naar werk te zoeken ' is geen ongekende uitspraak wanneer we het hebben over de werkgelegenheid . Onze economie heeft een serieuze deuk gekregen en dit voelen we in onze portemonnee . Toch was er net voor de verkiezingen controverse ontstaan over dit onderwerp . Bart De Wever beweerde dat wie actief naar werk zoekt ook effectief werk zal vinden . Sommige werklozen leven al jaren van een sociale uitkering en dit moet veranderen volgens de partijvoorzitter van de N-VA . De hamvraag is hier wanneer een laatste strohalm overgaat in profiteren en hoe lang dit kan blijven duren . Daarbij rijst dan ook de vraag waarom er nog zoveel vacatures leegstaan . Werkloosheid is de laatste jaren een zeer actief thema , maar kende toch een piek net voor de verkiezingen . Momenteel is het mogelijk om een doorlopende werkloosheidsuitkering te krijgen zolang er actief gesoliciteerd wordt . Dit betekent minstens twee vacatures per week . Voor niet al teveel werk kunnen werklozen gebruik maken van een mager loontje om de pedalen terug te vinden . Wanneer het werk zoeken langer aansleept , durven we deze werkzoekenden wel eens onder een andere categorie te plaatsen . 74 procent van de Vlamingen gelooft dat " misbruiken de sociale zekerheid bedreigen " . Alle politieke partijen zoeken naar een oplossing . N-VA vindt dat er een verband tussen werken en krijgen moet zijn en dat werklozen ook hun steentje moeten bijdragen aan de maatschappij om iets te ontvangen . De partij gelooft dat een betere begleiding de oplossing zou kunnen zijn voor de weg naar een job . Ook andere partijen volgen in mindere of meerdere mate dit pad . Net zoals N-VA , vinden ook CD&V , Open VLD en SP.A dat er een limiet op de uitkeringen moet staan . Toch moeten we ook rekening houden met diegenen die effectief geen werk vinden . Het is een kwestie van een evenwicht vinden om zoveel mogelijk mensen te helpen en de profiteurs eruit te werken . Universiteitsstudenten , bijvoorbeeld , hebben het niet gemakkelijk wanneer ze voor het eerst op de arbeidsmarkt terecht komen . Ze hebben net een hoge studie afgerond en bezitten de kennis en het enthousiasme om te starten . In onze maatschappij hebben we een overvloed aan goedgeschoolde werkkrachten die een zeer specifieke opleiding gevolgd hebben . Daarbij vereisen openstaande vacatures al enige ervaring van de sollicitant . Dit tot grote frustraties van werkzoekenden die net afgestudeerd zijn . Zij willen ook een kans . Wanneer het zoeken langer duurt , kunnen we uiteraard stellen dat ' beginnelingen ' niet te kieskeurig moeten zijn . Langs de andere kant is het moeilijk te geloven dat iemand met een academisch masterdiploma enkel een job als verkoopster , schoonmaakster of administratief bediende kan invullen . Omdat we als maatschappij meer gefocust zijn op denkarbeid dan op handenarbeid zal daar sneller het schoentje wringen . Hierdoor speelt de arbeidsbekwaamheid ook een belangrijke rol en zal een metser vaak sneller werk vinden dan een ingenieur . Studenten zijn natuurlijk maar één categorie binnen de maatschappij . Uiteraard hebben andere generaties ook last van dit fenomeen . Tegenover een actieve werkzoekende kan natuurlijk ook een profiteur staan . Het is moeilijk om met de vinger te wijzen naar personen die misbruik maken van ons sociaal systeem . Het enige wat we kunnen doen om deze mensen eruit te filteren is een limiet op de uitkering zetten . Dit kan samen in combinatie met een omscholing of een extra opleiding . Tijdens de periode waarin iemand werkloos is , kan deze persoon ook een functie binnen de maatschappij innemen en vrijwilligerswerk verrichten . Slechts 4 procent van de Vlamingen verlangt naar meer solidariteit in de maatschappij . Dit is bitterweinig . Dit cijfer duidt op hoe laag het solidariteitsgevoel in Vlaanderen momenteel is . Door allemaal actief mee te werken kunnen we dit gevoel vergroten . Ten slotte wil dit zeggen dat de wetten moeten veranderen om ze aan te passen aan onze huidige maatschappij . Hoewel het systeem ooit gewerkt zal hebben , laat het nu toch enkele stevige sporen na . Een hervorming is dus de boodschap . Werklozen moeten kunnen terugvallen op een uitkering om een kans te krijgen te reïntegreren in de arbeidsmarkt . De kunst is echter om de profiteurs eruit te filteren .