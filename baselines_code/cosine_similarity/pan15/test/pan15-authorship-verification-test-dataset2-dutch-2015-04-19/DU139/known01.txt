Ik heb mijn Blackberry Curve 8520 nu reeds drie jaar . Hij werkte vrij goed de eerste maanden dat ik hem gebruikte . Hoe meer geheugen ik van de telefoon innam , hoe trager de telefoon reageerde . Daarbij komt dat hij af en toe zonder enige reden vanzelf opnieuw opstartte . Bij Blackberry zijn zo goed als alle applicaties betalend , wat bij Android en iOs niet het geval is . Als je werkt met een gewone herlaadkaart , heeft de Blackberry Curve ook vrijwel niks speciaals te bieden . Doordat de telefoon niet over een touchscreen beschikt , is het ook vrij onhandig om op internet te surfen . Een laatste negatief punt dat ik wil aanhalen is het feit dat er voor het merk Blackberry weinig tot geen accessoires in de winkels verkrijgbaar zijn . Er zijn geen leuke hoesjes en ook schermbeschermers zijn zeer moeilijk te vinden . Ik ben alvast vastberaden om een nieuwe smartphone aan te kopen en het zal er een zijn met het besturingssysteem van Android of iOs .