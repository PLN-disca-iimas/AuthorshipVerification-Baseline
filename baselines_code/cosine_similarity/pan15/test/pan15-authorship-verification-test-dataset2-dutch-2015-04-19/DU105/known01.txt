Langer werken draagt niet bij tot een welvarende maatschappij Vandaag de dag zoekt de overheid steeds meer naar oplossingen om de economie evenwichtig te laten draaien . Er is een serieus begrotingstekort dat opgevuld moet worden . De vraag stelt zich dan ook of het niet beter is om mensen langer te laten werken . Hier tegenover staat dat meer en meer mensen psychische problemen hebben of krijgen . De druk op onze schouders is vaak zwaar en de maatschappij stelt steeds hogere eisen . Er onstaat een volksdebat en de vraag rijst als volgt : is langer werken wel goed voor de geestelijke gezondheid ? Vergrijzing is een hap in het budget De opkomende vergrijzing in België vormt een probleem voor de overheidsschuld . Er zijn veel uitgaven inzake sociale gezondheidszorg , pensioenuitkeringen , enzovoort . Al deze uitgaven wegen niet op tegen de inkomsten aangezien er een kleiner deel van de bevolking zorgt voor de inkomsten en een groter deel van de bevolking voor de uitgaven . Om het verloop tusssen inkomsten en uitgaven evenredig te houden gaan ministers op zoek naar oplossingen . Daaruit volgt meteen het idee om de bevolking langer te laten werken . Maar is dit idee wel sociaal verantwoord ? Tarten we dan niet het lot van de menselijke draagkracht ? Burn-out , depressie , psychische stoornissen , . . . Belgen kampen meer dan ooit met psychische problemen . Er wordt vastgesteld dat ongeveer 700000 mensen in ons land een psychisch probleem hebben en maar liefst één op vier belgen krijgt er gedurende zijn leven mee te maken . Bovendien is het zelfmoordcijfer aanzienlijk hoog . Dit zijn angstvallige cijfers die ons aanzetten tot nadenken . Wat zijn de oorzaken van deze problemen ? Hoe kunnen we de bron van oorzaken aanpakken ? Eén van de redenen waardoor mensen het mentaal moeilijk krijgen is hun job . De lat ligt waar dan ook hoog . Bedrijven en organisaties leggen einddoelen op en mensen kunnen hier niet van afwijken . Elke dag opnieuw moet je er zijn en je taak vervullen . Mensen hebben een dagelijkse druk om te moeten presteren . Als werknemers de druk niet meer aankunnen krijgen ze een burn-out en zijn ze vaak enkele weken of maanden ziek . Onze prestatiemaatschappij vergt veel energie van werknemers waardoor ze het takenpakket soms niet meer kunnen invullen . Is het dan echt wel een goed initiatief om personen langer te laten werken ? Ruimte om te ademen Het is goed om mensen ruimte te geven zodat ze optimaal kunnen presteren , en dit op lange termijn . Baaldagen zouden hier een oplossing op kunnen bieden . Werknemers af en toe rust gunnen om te bekomen van stressvolle werkdagen . Hierbij sluit aan dat langer werken uit den boze is omdat het tal van nadelen heeft . Langer werken zorgt allereerst voor een mentale dip . Niemand wil horen dat hij&slash;zij nog enkele jaren langer moet werken omdat de overheid dit bepaalt . Langer werken is langer presteren en dit kan nefast zijn voor het algemeen psychisch welzijn van de bevolking . Werknemers moeten langer wachten op hun welverdiende rust en zullen het niet meer kunnen volhouden . Vervolgens is er de fysieke draagkracht van mensen die niet oneindig is . Sommige jobs zijn fysisch zwaar om op oudere leeftijd uit te voeren . Er zijn te veel negatieve vaststellingen om de bevolking langer te laten werken . Het economische aspect van het werken staat te hard op de voorgrond . Daarentegen staat het sociale en gezondheidsaspect te hard op de achtergrond . Hieruit volgt dat mensen veel moeten verduren en vaak niet meer kunnen meedraaien in het systeem . Kortom , mensen moeten menselijker benaderd worden om hun welzijn te garanderen . Trouwens , wie verkiest er nu niet een lachend gezicht boven een klagende brombeer op de werkvloer ?