Geluk kan je manipuleren Acht procent ongelukkiger dan vorig jaar . Zo luidt de conclusie van een onderzoek naar het geluk van Vlamingen . In 2013 waren nog 54% Vlamingen gelukkig , nu slechts 46% . Deze daling is veroorzaakt door de economische crisis en een groeiende onzekerheid die heerst onder de Vlamingen . Geld en werkzekerheid spelen blijkbaar een rol in het bepalen van geluk . Wat nog meespeelt zijn factoren waarop je geen vat hebt zoals bijvoorbeeld familie en collega's . Geluk bepaal je dus niet volledig zelf , maar je kan het wel beïnvloeden . De eerste factor is die belangrijk is om gelukkig te zijn is familie . Dat je je familie niet kan kiezen , zullen al wel meerdere mensen vervloekt hebben . Niet onterecht , want familie speelt wel degelijk een rol in het bepalen van geluk . Uit onderzoek is gebleken dat geluk in sterke mate bepaald wordt door steun van familie . Een mens moet voelen dat hij kan rekenen op zijn achterban . Deze factor heb je niet in de hand , niet elke familie is erg hecht . Om dit te compenseren kan je goede vrienden zoeken en collega's waarop je kan terugvallen . Ook hun steun is belangrijk in het bepalen van geluk . Omring je dus met de juiste mensen als geluk hoog op je verlanglijstje staat . Verder moet wie hoog wil schooren op de ' Geluksschaal ' naar het Noorden verhuizen . Hoe noordelijker gelegen , hoe gelukkiger , stellen onderzoekers . Denen en Zwitsers prijken namelijk bovenaan de lijst van de Internationale Geluksindex . Verhuizen is misschien nogal drastisch , want ook België deed het niet slecht met een achtste plaats . Het feit dat wij hoog scoren heeft te maken met onze noordelijke ligging en dat onze samenleving gefundeerd is op vrijheid . Landen boven de evenaar zijn tevens individualistischer ingesteld en individualisme zorgt ervoor dat een mens zich geen nummertje voelt , maar een persoon . Ook dat helpt bij het bepalen van geluk . We hoeven ons geluk dus niet in het Zuiden gaan zoeken . Het mooie weer daar zou trouwens toch geen invloed hebben op geluk , blijkt uit onderzoek . Verder blijkt dat er een duidelijk verband bestaat tussen actief zijn en levensgeluk . Een mens moet actief zijn om zich gelukkig te voelen . Dit actief-zijn houdt in dat je je dagen zinvol kan vullen en je iets kan betekenen voor anderen . Het verband activiteit-geluk is zelfs belangrijker dan de relatie geld-geluk . We halen dus meer voldoening uit ons nuttig en daardoor gewaardeerd voelen , dan een vette spaarrekening . Dit betekent echter niet dat geld niet belangrijk is . Geld zorgt ervoor dat je basisbehoeften kan voldoen . Deze zijn noodzakelijk voor een menswaardig en gelukkig bestaan . Je moet de kaas op je brood verdienen en zorgen voor een dak boven je hoofd . Daarvoor gaat een mens werken . Arbeid zorgt voor een inkomen en daarbij ook voor geluk , zo blijkt . Werklozen zijn namelijk ongelukkiger dan mensen met een job . Deze ' gelukheidsfactor ' hangt samen met het actief-zijn . Wie uit werken gaat , weet dat - wanneer hij zijn job goed uitvoerd - hij iets betekent voor de maatschappij . We kunnen concluderen dat je een heleboel elementen in je leven niet zomaar kan veranderen . Dat de economie een dipje heeft , daar kan jij niets aan doen . Dat je tante een feeks is , ligt ook niet aan jou . Deze factoren kunnen jouw geluk allemaal negatief beïnvloeden . Maar door actief in het leven te staan , te werken en door je te omringen met positieve mensen die je steuenen , kom je al heel ver . Misschien zelfs zo ver dat je op een dag de enquête invult van de Internationale Geluksindex en dat je volmondigt ' ja ' antwoord op de vraag : ' Bent u gelukkig ? '