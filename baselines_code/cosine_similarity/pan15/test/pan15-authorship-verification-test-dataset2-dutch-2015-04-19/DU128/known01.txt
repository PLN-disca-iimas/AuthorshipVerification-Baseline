Samen uit eten met het gezin kan al eens voor de nodige stress zorgen . Iedereen wil zijn of haar lievelingskostje kunnen eten en dat voor een schappelijke prijs . Restaurantketen ‘ Lunch Garden ’ beweert dit te kunnen aanbieden.Eenmaal aangekomen schuif je netjes aan in de rij en kan je op zoek gaan naar jouw maaltijd . De keuze in warme maaltijden is redelijk beperkt . De klassiekers zoals vol-au-vent en stoofvlees worden geopperd . Niet al te slecht zo lijkt , maar als je dan een blik werpt op het ‘ groenten buffet ’ moet je toch even slikken . Het lijkt wel een slagveld . Alle groenten liggen door elkaar , en zitten niet meer in de potjes waarin ze horen te zitten . En als dat toch het geval is , ogen ze uitgedroogd . Niet echt smakelijk . Als je daarna dan toch hebt afgerekend en een plaatsje hebt gevonden in het overvolle , luidruchtige restaurant , merk je dat je avondeten al is afgekoeld . Het restaurant verlaten doe je dus met een zware maag en hoofdpijn van het vele lawaai in het restaurant . Geen aanrader dus voor diegenen die van een rustig dinertje houden , maar wel voor mensen die gelijk wat zullen eten , zolang ze de avond maar niet achter het fornuis moeten doorbrengen .