De Amerikaanse staat Californië , 1989 . De pubers Mike Pritchard en Frank Wright zakken iedere avond af naar het eenvoudige stekje van hun vriend Billie Joe Armstrong . Daar deed het trio uitermate hun best om het clichébeeld van de Californische tiener in leven te houden door een ganse nacht punkrock te spelen en wiet te roken . Die combinatie blijkt een succesformule te zijn , want 25 jaar en 11 studioalbums later spelen de drie vrienden onder de naam Green Day nog steeds de pannen van het dak.In juli 2013 was het wederom de beurt aan de Belgen . Green Day passeerde als headliner op Rock Werchter om hun drie laatste albums voor te stellen : Uno , Dos en Tré . Een dansende man in een konijnen pak introduceerde de band aan het publiek . Een wervelende combinatie tussen nieuwe liedjes , hits en spektakel volgde . Duizenden fans zongen uit volle borst mee met de klassiekers American Idiot en Basket Case , maar ook met recente songs zoals 99 Revolutions en X-Kid . Billie Joe bestookte de eerste rij met waterpistolen en schoot t-shirts in de lucht om de rest van het publiek te sussen . Drie uur lang stond de weide van het festival in lichterlaaie .