" Patrick Decuyper verkoopt Zulte-Waregem aan Antwerpen . " Dat was het bericht dat de voorbije week in meerdere kranten te lezen was . Het nieuws sloeg in als een bom . Veel mensen vinden het een schande dat iemand zijn club zomaar kan verkopen aan een stad of aan enkele investeerders . De supporters van SV Zulte Waregem reageerden verbolgen op de acties van de voorzitter . Patrick Decuyper heeft geprobeerd nog veel recht te trekken door middel van interviews op radio en tv , maar het lijkt dat hij alle vertrouwen is kwijtgeraakt . Veel getuigt hier weer van de oude kerktorenmentaliteit die in ons land nog steeds heerst . Vroeger was deze mentaliteit goed om successen te behalen , maar veel is veranderd sinds toen . Want is het wel zo slecht dat clubs verhuizen of fusioneren ? Er zijn vele argumenten te bedenken die op de dag van vandaag het voordeel van een fusie aantonen . Een eerste argument is financieel van aard . Als we kijken naar de evolutie van het hedendaagse voetbal valt er een zaak op , alles draait meer en meer om geld . Zo zien we bijvoorbeeld dat het WK van 2018 in het Qatar en Dubai georganiseerd worden . De meeste mensen daar zijn amper geïnteresseerd in voetbal maar toch moet het WK daar georganiseerd worden . Reden ? Geld , de Sjeik had zin om eens topvoetbal te kijken en besloot om er wat " spaarcentjes " in te investeren . Deze trend is ook duidelijk merkbaar in het clubvoetbal . Zo hebben we David Beckham die nog even mocht zorgen voor wat extra reclame-inkomsten voor PSG alvorens met pensioen te gaan . De gevolgen hiervan zijn ook duidelijk merkbaar bij ons . Door onze kerktorenmentaliteit hinken we steeds verder achterop in het voetbal . De supporters van Zulte Waregem zullen blij zijn dat er geen sprake meer is van een fusie of verkoop maar door deze blokkeringen hebben we geen kans om ooit terug hogerop te komen in het hedendaags voetbal . Een tweede argument heeft te maken met de grootte van ons land . De provincie West-Vlaanderen bijvoorbeeld , een kleine provincie vergelijkbaar met het Groothertogdom Luxemburg . Als we kijken naar het aantal West-Vlaamse voetbalclubs die actief zijn in onze eerste klasse komen we op een opzienbarend aantal van vijf voetbalclubs ! We kunnen niet verwachten dat deze allemaal uitgroeien tot toppers aangezien ze hun supporters allemaal moeten putten uit het kleine bevolkingsaantal dat West-Vlaanderen telt . Oplossing ? Een fusie tussen deze vijf clubs . Zo zal er een grote club ontstaan die alle kansen heeft om te groeien . Dit zal natuurlijk niet van een leien dakje lopen maar het is de enige oplossing als we vooruit willen met ons voetbal . Als we toch kleinschalig blijven denken , betekent dit de ondergang van het clubvoetbal in België . Er is komt ook een sociaal aspect kijken bij fusies . Mensen reageren emotioneel als er aan hun club geraakt wordt . Vaak komen ze in blok protesteren tegen de gang van zaken zoals dit het geval was bij de ondergang van Beerschot AC . Hieruit blijkt dat mensen die supporteren voor een bepaalde voetbalclub een speciale vriendschapsband opbouwen . Stel dat er een grote West-Vlaamse club ontstaat die bestaat uit een fusie van meerdere kleine clubs , dan zal er ook een grotere band ontstaan tussen de West-Vlamingen onderling . Fusies zullen op termijn het gemeenschapsgevoel versterken . België is een speciaal land . We hebben met Brussel de hoofdstad van de Europese Unie , het grootste symbool van eenmaking dat je je kan inbeelden . Maar als het aankomt op een fusie van twee voetbalclubs is dit een groot probleem . Er zal een mentaliteitswijziging nodig zijn om het hedendaagse denken over voetbal te kunnen toepassen . Mensen moeten beseffen dat alles in deze tijd nog veel meer dan vroeger enkel om geld draait . De clubs , supporters en beleidsvoerders die zich het best aanpassen aan deze moderne denkwijze zullen het makkelijkst de top bereiken . Patrick Decuyper is hierin te vlug geweest en het zal nog lang duren eer nog iemand het eens zal aandurven vernieuwing te brengen in ons denken over voetbal . Misschien binnen een jaar of vijf nog eens proberen Patrick ?