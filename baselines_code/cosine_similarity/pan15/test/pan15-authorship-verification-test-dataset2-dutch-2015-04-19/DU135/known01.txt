Anderlecht won vorige week de landstitel in het voetbal en de ploeg ging dit maar al te graag vieren in Carré , de bekende discotheek in Aartselaar . Een simpele pint was duidelijk niet genoeg voor de profspelers . Ze dronken liever een fles champagne van 100.000 euro . Is dit een welverdiende prijs voor het wekelijks uitoefenen van hun passie of draait het voetbal alleen nog maar om geld ? Wanneer de spelers de dag nadien ontwaakten , stond het internet al vol met foto's van de feestelijke maar dure avond . Overal werd commentaar gegeven op de zeer exclusieve champagne , die normaal alleen wordt gedronken in Carré als ze bezoek krijgen van enkele bekende supersterren . Maar voor Anderlecht was het betalen van dit bedrag duidelijk maar een kleine moeite . Het is al langer bekend dat er in het voetbalwereldje met grote geldbedragen wordt gespeeld . De lonen van de spelers lopen vaak op tot indrukwekkende cijfers waarover de gewone mens alleen maar kan dromen . Bij het maken van een doelpunt of bij het winnen van een titel krijgen de voetballers ook nog eens een extraatje . Dat bijkomende bedrag is vaak wel enkele cijfers lang . Niet enkel op het hoogste niveau verdienen de spelers veel geld . Ook in de lagere reeksen , in het provinciaal en regionaal voetbal , is er een hoop poen te verdienen . Dit in tegenstelling tot andere sporten waarbij het enkel mogelijk is om rijk te worden wanneer je bij de top hoort . Zelfs bij het volleybal is het niet altijd gemakkelijk om te kunnen leven van het loon dat je krijgt als topsporter . Veel volleyballers die spelen op het hoogste niveau oefenen nog steeds een job uit en ze zijn dus geen voltijdse profspelers . In het voetbalwereldje zal je dit niet snel tegenkomen in de nationale competitie . De spelers moeten er natuurlijk wel hard voor werken : uren trainen per dag , op buitenlandse stage gaan , persconferenties bezoeken , wedstrijden spelen en interviews geven . Het werk dat de profvoetballers moeten doen mag dus zeker niet onderschat worden . Toch is het takenpakket van een hooggeplaatste manager niet minder vermoeiend en stressvol . Hij moet ook vaak uren aan een stuk blijven presteren zonder pauze , dit aan een veel lager loon dan de professionele spelers . Maar het is allemaal begonnen met een passie , een groot verlangen om profvoetballer te worden . Elke jonge speler droomt over een carrière in het nationaal of internationaal voetbal . De grote namen in deze sport zijn ook klein moeten beginnen bij een plaatselijke club . Toen was er zeker nog geen sprake over de grote bedragen die ze nu verdienen . Nooit hadden ze kunnen denken dat ze het zo ver zouden schoppen maar voor sommige spelers werd hun droom de werkelijkheid . De passie voor het voetbal kan na enkele jaren wel veranderen in een grote droom om zoveel mogelijk geld te verdienen op een zo kort mogelijke tijd . Het is niet meer belangrijk om een goede teamgeest te hebben of om je goed in je vel te voelen in de club . Het is belangrijk om poen te scheppen . Sommige spelers zullen alles doen om snel rijk te worden . Ze zullen al hun waarden opzij zetten voor die enkele duizenden euro's meer . Het is erg jammer dat er van die passie die er in het begin was , nog weinig overblijft wanneer de voetballers steeds bekender worden . Het is wel duidelijk dat geld belangrijk is bij het voetbal op hoog niveau . De spelers verwachten meer en meer van een club . Ze zijn niet meer tevreden met een gemiddeld loon , laat staan met een simpele pint . Passie kan zeker en vast nog aanwezig zijn bij het profvoetbal maar die zal vaak minder zijn dan de passie die ze hadden als kleine jongen . Nu is het belangrijk om zo veel mogelijk poen te scheppen en daarvoor moet alles wijken . Als je als kind de droom hebt om later steenrijk te worden , dan kan je dus maar beter leren voetballen .