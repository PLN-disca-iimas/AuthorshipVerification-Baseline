De laatste jaren is het voor de gemiddelde mens steeds makkelijker geworden om kostenloos informatie te vinden over allerlei actuele onderwerpen . De grootste nieuwe bron hiervan is uiteraard het internet , waarvan zeker de sociale media recent meer en meer in beeld komen . Maar niet alleen de sociale media zijn hiervoor verantwoordelijk : er zijn ook meer en meer algemene informatiesites en internetfora , en zelfs de meeste kranten hebben een eigen website waarop iedereen op elk moment informatie kan vinden over actuele gebeurtenissen . Met al deze nieuwe mogelijkheden vraagt men zich al snel af : waarom zou ik nog betalen voor een krant , wanneer ik deze informatie gewoon gratis kan vinden ? Een eerste punt waarop een gemiddelde krant verschilt met de meeste andere nieuwsbronnen is de kwaliteitsgarantie . Het gaat hier ten eerste al puur om de vorm en taal van de tekst : vlot , correct en met een duidelijke structuur . De krant probeert om de informatie toegankelijk te houden door woordgebruik en structuur eenvoudig te houden en niet te ver te gaan in specifiek jargon of wetenschappelijk taalgebruik . Ook de indeling en plaatsing van tekst en eventuele afbeeldingen of statistieken staan in functie van een vlotte leesbaarheid . Dit alles zorgt er voor dat de informatie van een krant over het algemeen eenvoudiger te lezen is dan andere bronnen. De kwaliteitsgarantie beperkt zich echter niet alleen tot de tekst zelf : ook de juistheid van de artikels wordt streng gecontroleerd . Alle informatie die in een krant verschijnt wordt behandeld volgens de - geschreven en ongeschreven - regels van de journalistiek : bronnen worden geraadpleegd en gecontroleerd , er wordt eventueel contact opgenomen met collega's of externe experts , of er wordt vergeleken met andere kranten of nieuwsbronnen . De meeste informatie komt dan ook van vaste , vertrouwde bronnen zoals correspondenten en nieuwsagentschappen . Hierdoor komt het relatief weinig voor dat de informatie van een krant niet correct is . Een tweede verschil met veel gratis nieuwsbronnen is de objectiviteit van de informatie . Hoewel veel kranten meer neigen naar het eigen doelpubliek , is de algemene richtlijn van een krant om de informatie zo neutraal en ongenuanceerd over te brengen : de krant geeft de informatie , de lezer zorgt zelf voor de interpretatie . Ook dit is een deel van de regels van de journalistiek . Veel gratis nieuwsbronnen zijn daarentegen vaak eerder subjectief of bevooroordeeld over bepaalde onderwerpen . Zo zijn artikels op websites vaak eerder een opinie van een enkeling of een bepaalde groepering met een zekere houding tegenover het onderwerp . Ook veel gratis tijdschriften zijn vaak beïnvloed door sponsoring van bedrijven of organisaties . Een laatste verschil tussen kranten en veel andere nieuwsbronnen is de diversiteit van de aangeboden informatie . Waar veel nieuwsbronnen zich richten op specifieke onderwerpen of interesses , geven kranten een uitgebreid aanbod aan informatie , zoals binnenlands nieuws , buitenlands nieuws , sport , cultuur , financiële informatie , etc. Dit is ook deel van de objectiviteit en neutraliteit van de krant en zorgt ervoor dat de lezer informatie krijgt uit veel verschillende aspecten van het dagelijks leven . Exclusief gebruik van gratis nieuwsbronnen kan daarentegen al snel leiden tot een zekere tunnelvisie voor nieuwe informatie : de lezer krijgt alleen nog maar informatie over gekozen onderwerpen en onwikkeld zo blinde vlekken voor onderwerpen die hem of haar minder interesseren . Deze combinatie van enerzijds kwaliteit en anderzijds diversiteit zorgt er voor dat een krant de voorkeur zou moeten hebben op de verschillende beschikbare gratis nieuwsbronnen , hoe eenvoudig of aantrekkelijk deze ook mogen zijn . Daarnaast is er zelfs de mogelijkheid om de kwaliteit van de krant via andere media te ontvangen , zoals de abbonementsdiensten die veel kranten online aanbieden en de opkomende applicaties voor tablet of smartphone van de meeste kranten . Er is dus geen enkele reden om geen gebruik te maken van de moeite die een krant doet om informatie bij de lezer te krijgen .