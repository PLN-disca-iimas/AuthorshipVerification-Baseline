Knip niet in de werkloosheidsuitkeringen Van de totale beroepsbevolking in België is 8% werkloos . Net geen 20% van dat cijfer behoort toe aan de jongeren . Om dit cijfer te doen dalen en dus de werkgelegenheid te doen stijgen wil men de werkloosheidsuitkeringen beperken . Maar is dat wel zo 'n goed idee ? Naar aanleiding van de verkiezingen die plaatsvonden op zondag 25 mei hadden de grootste politieke partijen van het land het probleem van de werkloosheidsuitkeringen opgenomen in hun verkiezingscampagne . Vooral rond het idee van N-VA , de grote winnaar van de verkiezingen , ontstond veel heisa . Volgens deze partij kan een levenslange werkloosheidsuitkering niet . Als je niets bijdraagt aan de samenleving , dan heb je ook geen recht op een uitkering . Wie dus met andere woorden een passende job weigert aan te nemen , verliest zijn werkloosheidsuitkering . Maar dit is niet zo 'n goed idee . Hoe kan je als wildvreemde bepalen wat een passende job is voor iemand ? Het is niet omdat de jobbeschrijving perfect past bij het profiel van de werkloze , dat het meteen ook de geschikte job is voor die persoon . Er zijn nog veel andere factoren die meespelen . De perfecte job is namelijk zowel een professionele als een persoonlijke match . Stel dat je naar een sollicitatiegesprek gaat en de bedrijfscultuur of het personeel staat je helemaal niet aan . Dan ga je waarschijnlijk die job weigeren . Je hebt dus een in theorie passende job geweigerd omdat deze je in de praktijk helemaal niet aanstond . Maar verlies je dan ook je uitkering ? Dat zou toch niet mogen ? Daarnaast wordt er ook vaak niet geluisterd naar je persoonlijke voorkeuren als je naar de VDAB gaat voor een job . De werknemers gooien maar met sollicitaties naar je . Vermeld je bijvoorbeeld duidelijk dat je niet geïnteresseerd bent in deeltijds werken , dan laten ze je toch solliciteren voor een deeltijdse baan . Dat kan toch ook niet ? Bovenstaand probleem wil N-VA ook aanpakken . Er moet een strengere regelgeving op de uitkeringen komen , maar wél in combinatie met betere begeleiding want anders zal het helemaal mislopen . En dat laatste is dus wel een goed idee . Zoals al eerder aangehaald bedraagt de jeugdwerkloosheid in ons land net geen 20% . Dit is een toch wel dramatisch cijfer . Als pasafgestudeerde een job vinden is tegenwoordig bijna onbegonnen werk . Vooral de zoektocht naar een ' fit ' is heel moeilijk . De meeste jobs waar studenten naar uitkijken zijn niet voor hen weggeled . Te vaak wordt er ervaring van minstens drie of zelfs vijf jaar gevraagd , en dat bezitten studenten niet . Dus dan moeten ze werk uitvoeren waarvoor ze overgekwalificeerd zijn , weinig of geen motivatie hebben , en dat vaak ook via tijdelijke contracten . Maar dat werk pikken ze dan weer in van de laaggeschoolden die zelf geen ander werk kunnen uitvoeren . Daar hangt dan nog een bijkomend probleem aan vast . De ervaring die veel werkgevers vragen moet relevant zijn . Drie jaar als kassierster in een supermarkt werken zal je dus niet veel opweg helpen als je een job zoekt als communicatiedeskundige . Maar relevante ervaring kan je niet opdoen , want alle jobs in die sector vragen net dezelfde ervaring . Het lijkt wel een vicieuze cirkel . Om de werkgelegenheid bij jongeren op te krikken , ligt de oplossing zeker niet in het beperken van de uitkeringen . Jongeren willen werken , maar ze vinden vaak geen passende job . De oplossing hier ligt dus eerder in minder strenge eisen van bedrijven . De meeste andere politieke partijen spraken N-VA terecht tegen . Zo willen Groen ! en SP.A welvaartsvaste uitkeringen . Open VLD en CD&V willen dat de uitkeringen afnemen na verloop van tijd . Maar over één ding zijn ze het wel allemaal eens : er moet meer en betere begeleiding komen . Knippen in de werkloosheidsuitkeringen is dus geen goed idee . Wel moet er een strengere regelgeving en betere begeleiding bij de zoektocht naar werk komen . Zij die misbruik van het systeem maken moeten gestraft worden , maar diegenen die wel degelijk recht hebben op een uitkering moeten die ook kunnen behouden . Wie inderdaad herhaaldelijk werk weigerd of geen sollicitatiebewijzen kan voorleggen kan zijn recht op een werkloosheidsvergoeding verliezen , maar niemand kan voor een ander de perfecte job vinden ; dat is volledig persoonlijk .