Geestelijke gezondheid leidt onder hoge werkdruk In de aanloop naar de verkiezingen onderhandelen politici altijd over de pensioengerechtigde leeftijd . Voor het ene beroep ligt die hoger dan voor het andere . Ambtenaren en bedienden moeten ten minste werken tot op 65-jarige leeftijd . Maar is langer werken niet nefast voor de geestelijke gezondheid ? Uit cijfers blijkt dat ongeveer een kwart van de Belgen in zijn leven met een psychisch probleem te maken krijgt . Vrouwen zijn dubbel zo ontvankelijk voor depressies en angsten , als mannen . De psychische stoornissen waarmee mannen te kampen krijgen zijn vaak het gevolg van een alcoholprobleem . Hoe komt dat ? Voor mensen die een zittend beroep uitvoeren en die hun job uitoefenen in een klein kantoor van twee meter bij twee , bestaat een logische verklaring . Neem als voorbeeld vrouwelijke bankbedienden . Zij werken in een kleine ruimte , waar ze een hele hoge werkdruk ervaren . Ze moeten de deadline halen , de cijfers ingeven , interbancaire gesprekken voeren , enzovoort . Dat gebeurt allemaal onder het alziend oog van een veeleisende superieur . Daarnaast moeten ze als ze thuiskomen van het werk nog beginnen koken , de was en de strijk doen en de drukke kinderen in bed steken . Tijd voor ontspanning is zeldzaam . Het is dus niet verwonderlijk dat een groot aantal vrouwen te maken krijgt met een burn-out of een depressie . Ook mannen ontspringen de dans niet , al zijn zij iets minder gevoelig voor psychische problemen . Het systeem van baaldagen bestaat niet in België , daarom laten zowel mannen als vrouwen regelmatig een negatief gezondheidsattest uitschrijven door de dokter . Ze moeten dan niet gaan werken , en kunnen ze toch genieten van vrijetijd . Maar liefst 27 procent van de Belgische werknemers blijft op die manier meer dan vijftien dagen thuis . Na deze werkonderbreking herneemt de afwezige werknemer het werk , maar het is al snel duidelijk dat die zich weer psychisch ongemakkelijk voelt . Op die manier komt een groot deel van de Belgische bevolking in een vicieuze cirkel terecht , die meer , en vooral zwaardere geestelijke gezondheidsstoornissen veroorzaken . Die stoornissen zorgen ervoor dat de werknemer niet meer arbeidsgeschikt is en een uitkering voor arbeidsonbekwaamheid kan ontvangen . Of het kan erger . Psychische problemen leiden vaak tot een opname in een psychiatrisch ziekenhuis . Tussen 1999 en 2008 steeg het aantal gedwongen opnamen met 42 procent . Bestaat er dan geen manier om het aantal Belgische werknemers dat te maken krijgt met een psychische stoornis , te verminderen ? Een vaak voorgestelde oplossing is het raadplegen van een psychiater of professionele hulp zoeken . Slechts een derde van de mensen met psychische problemen durft deze stap te nemen . Ook medicijnen en anti-depressiva kunnen een oplossing bieden , al dan niet tijdelijk . Het probleem met geneesmiddelen is dat ze verslavend zijn en dat het moeilijk is ervan af te kicken , eens iemand ermee begonnen is . Een andere optie is de loopbaanonderbreking . Die kan van onbepaalde duur zijn , zodat de werknemer de tijd heeft om alles op een rijtje te zetten , om uitgebreid te ontspannen , om nieuwe energie vinden en om te herbronnen . Toch lijkt dit niet voor iedereen de goede oplossing . Veel werknemers zijn bang voor de reacties van hun medewerkers en bovendien brengt een loopbaanonderbreking een grote administratieve rompslomp met zich mee . De ultieme oplossing voor psychische problemen is natuurlijk het verkorten van de verplichte werktijd , meer vrijetijd voorzien en een ' happier life ' leven . Maar dat is niet altijd even gemakkelijk . Problemen zitten in het hoofd van mensen en het is niet eenvoudig om die te verwijderen . Psychische problemen zijn al jaren een bekend fenomeen , maar pas sinds kort krijgt het topic veel aandacht . Zowel mannen als vrouwen krijgen ermee te maken en het fenomeen gaat van kwaad naar erger . Het is belangrijk om de mogelijkheden voor het verbeteren van een slechte geestelijke gezondheid meer in de kijker te zetten . Vandaag is dat nog een onderwerp waarover veel taboe hangt . Maar misschien kan het een thema voor de volgende verkiezingen zijn ?