Werkloosheidsuitkeringen : verlagen of afschaffen Werkloosheid is een bekend fenomeen in België , dat zo snel mogelijk een oplossing nodig heeft . Verschillende politieke partijen hebben hun standpunten hierover meegedeeld , met daarbij hun oplossingen . Maar zit hier een juiste tussen ? Is sleutelen aan de uitkeringen de juiste manier om werkloosheid tegen te gaan of moeten we het anders aanpakken ? De cijfers liegen er niet om . Acht procent van de beroepsbevolking is werkloos en de jeugdwerkloosheidsgraad bedraagt net geen twintig procent . Dit zijn hoge cijfers waaraan dringend iets moet gebeuren . Er bestaan verschillende manieren om mensen aan het werk te krijgen , maar er zijn natuurlijk werklozen die blijven leven van hun uitkering . En die mensen moeten gestraft worden , omdat ze niet actief deelnemen aan de normale gang van zaken in de huidige maatschappij . De werkloosheidsgraad moet dalen en dit kan gebeuren door veranderingen aan te brengen in de werkloosheidsuitkeringen . De aanpassing kan gebeuren op vlak van het bedragen van de uitkeringen of op vlak van de duur van de werkloosheid . Hier kan de overheid een grote rol in spelen . Ze kan bijvoorbeeld de uitkering verminderen voor mensen die langdurig werkloos zijn . Als hun uitkering steeds minder wordt , zijn ze misschien meer gemotiveerd om werk te zoeken , al blijven er natuurlijk uitzonderingen bestaan . De overheid kan ook zo ver gaan dat ze zelfs de uitkering volledig weigert als werklozen niet actief op zoek gaan naar een job . Dit kan een maatregel zijn om profiteurs uit het systeem te halen . Niet alleen de overheid kan maatregelen treffen , ook politieke partijen hebben de macht om hier iets aan te doen . Bij hen zien we een verdeling tussen oplossingen in verband met de tijdsduur , oplossingen in verband met het bedrag en nog een partij die extremistische maatregelen eist . Zowel Groen ! als SP.A bieden een oplossing aan op vlak van de hoogte van de uitkeringen . Ze eisen voor elke werkloze een welvaartsvaste uitkering , hetzelfde bedrag voor iedereen dus . Volgens Groen ! is een uitkeringsbeperking geen goed idee omdat het geen invloed zou hebben op de werkloosheidsgraad . Bij SP.A zijn ze tegen een beperking in tijdsduur en tegen een beperking van de uitkeringen . Ze vinden wel dat werklozen die werk weigeren , geschorst mogen worden , omdat ze geen moeite doen om actief deel te nemen aan het arbeidsleven . CD&V daarentegen wil dat de werkloosheidsuitkeringen sneller afnemen , maar wel onder begeleiding van de overheid . Mensen moeten ook niet aan hun lot worden overgelaten . N-VA is tegen een eeuwigdurende werkloosheidsuitkering . Werklozen moeten laten zien dat ze wel degelijk op zoek zijn naar een job ; dat ze bereid zijn om te werken voor hun geld , zoals de meeste mensen doen . Wie zijn steentje niet bijdraagt , krijgt daar ook geen beloning voor . Zo zijn er bijvoorbeeld werklozen die een passende job krijgen toegewezen , maar die die toch weigeren . Zulke mensen hebben volgens N-VA geen recht meer op een uitkering omdat ze elke vorm van arbeid weigeren . Voor hen is het belangrijk om werklozen goed te begeleiden zodat ze sneller aan werk geraken . Dan hebben we ook nog Vlaams Belang , die het allemaal nogal extreem ziet . De enige manier om werkloosheid tegen te gaan is een kordaat getrapt sanctiebeleid en een betere disciplinering van werklozen . Doen werklozen geen moeite , dan hoeft de overheid hen ook niet te financieren . Als we alle punten even samenvatten , zien we dat het vooral belangrijk is om mensen de nodige stimulans te geven om werk te zoeken . Maak het werk aantrekkelijk en mensen zullen meer geneigd zijn een job te zoeken . Maar wanneer je werklozen hun hele leven een uitkering geeft , zullen ze geen moeite doen om te gaan werken omdat ze toch geld krijgen zonder dat ze er iets voor hoeven te doen . Profiteurs moeten uit het systeem verbannen worden om zo de sociale zekerheid te redden . Die bestaat namelijk om mensen in sociale nood , waaronder echte werklozen , te helpen en niet om mensen die arbeidslui zijn te voorzien van hun behoeften . Zowel politieke partijen als de overheid moeten zo snel mogelijk met oplossingen naar buiten komen . Het is van groot belang dat de beroepsbevolking aan werk geraakt en blijft . Er moet extra aandacht uitgaan naar de jeugdwerklozen omdat die de draaiende motor zijn van onze economie . Werklozen aan het werk krijgen is de boodschap , niet door te snoeien in de uitkeringen , maar door mensen te stimuleren om zelf aan de slag te gaan .