Een lege pot confituur en golfballetjes Geluk bepaal je zelf . Als het zo makkelijk was , dan zou wel meer dan de helft van de Vlamingen zichzelf gelukkig moeten prijzen , niet ? Hoewel de Belgen in de top tien staan van de Internationale Geluksindex , is het geluk van de Vlaming met meer dan 10% gedaald ten opzichte van vorig jaar . Daarbovenop heeft Vlaanderen één van de hoogste zelfmoordcijfers in Europa . Maar welke factoren bepalen ons geluk ? ' Geld maakt niet gelukkig ' , toch is uit recent onderzoek gebleken dat de groeiende onzekerheid , de economische crisis en minder zekerheid op sociale steun de belangrijkste oorzaken vormen van de daling . Mensen met een job denken gelukkiger te zijn dan werklozen . Naast het feit dat ze economisch welvarender zijn dan de arbeidsreserves , genieten ze ook nog eens van meer menselijk contact en krijgen ze de kans om voldoening te halen uit hun werk . Deze factoren zijn een beslissende factor in het welzijn . Sociale steun , vrijheid en individualisme worden erg belangrijk geacht in onze zoektocht naar geluk maar tegelijkertijd maakt meer sociale controle ons ongelukkiger . Sociale steun en sociale controle gaan hand in hand , een onvermijdelijke bijwerking . In Amerika , bijvoorbeeld , is minder sociale steun en wordt de nadruk gelegd op het individu . Maar toch zijn ze minder tevreden dan Europeanen . Een goede balans tussen sociale steun en controle is dus van essentiëel belang om de vrijheid en dus het geluk van de burger te verzekeren . De Belgen doen het niet slecht op vlak van geluk maar de Denen en Zwitsers doen het beter : hoe noorderlijker gelegen , hoe gelukkiger . Het slechte weer kan , tegen alle verwachtingen in , ons geluk alleszins niet bepalen . Hoewel het een courant gespreksonderwerp is , blijkt het mooie weer toch geen invloed te hebben op onze gemoedstoestand . Dan zal het de eindeloze natuur in combinatie met een overvloed aan gezonde , zuivere lucht wel zijn . Onze bovenburen zijn fervente sporters met veel aandacht voor welzijn en levenskwaliteit . Misschien vinden we dan toch waarheid in de uitspraak ' een gezonde geest in een gezond lichaam ' . Het verband tussen levensgeluk en een actieve levenstijl is immers drie keer hoger dan die tussen geluk en geld . Een lege pot confituur , golfballetjes , snoepjes en zand , meer hebben we niet nodig om uit te leggen wat ' ons geluk ' kan bepalen . Als we die lege pot vullen met golfballetjes , dan is hij vol . Maar met een beetje hulp , kunnen er nog heel wat snoepjes bij , nu is hij echt vol . Toch kunnen we de lege ruimtes tussen de snoepjes nog opvullen met zand , tot er echt niets meer bij kan . De glazen pot representeert ons leven , gevuld met golfballetjes die staan voor het belangrijkste in ons leven : familie , vrienden , collega's , ... De snoepjes verwijzen onder andere naar een baan , een huis of een auto . Het zand refereert naar al de rest . Als we de pot eerst gevuld hadden met zand , was er geen plaats meer over voor het belangrijkste in je leven , de golfballetjes . Een pot met enkel golfballetjes en snoepjes daarentegen , voelt wel vol aan . Toch blijft er ook nog plaats over voor zand . Hoewel dit een erg vereenvoudigde voorstelling is van ons bestaan , is ons leven niets zonder onze ouders , kinderen , partners of beste vrienden . Uit onderzoek blijkt dan ook dat geluk sterk verbonden is met de steun die we krijgen van onze geliefden . Over het algemeen lijkt het of we ongelukkiger zijn geworden ten opzichte van vroeger . 60 jaar geleden was de gemiddelde Vlaming tevreden met zijn Opel Corsa en jaarlijkse vakantie naar de Costa Brava . Vandaag willen we allemaal een carrière uitbouwen , vier keer per jaar op vakantie , een mooie villa met zwembad en rondrijden in een Porsche . De samenleving verwacht te veel van de huidige en toekomstige generatie . Door al dat streven naar prestige en ' geluk ' nemen we die golfballetjes soms iets te vanzelfsprekend en vergeten we wat ons echt gelukkig maakt .