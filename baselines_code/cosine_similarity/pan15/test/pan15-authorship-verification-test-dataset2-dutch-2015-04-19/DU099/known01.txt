Vrouwenrechtenorganisaties streven al jaren naar de gelijkheid van mannen en vrouwen op de arbeidsmarkt . Ze hebben ervoor gezorgd dat er inderdaad meer aandacht is voor deze problematiek en ze hebben dus zeker vooruitgang geboekt , maar het probleem is er nog steeds . Nu rijst natuurlijk de vraag hoe we dit probleem dan moeten oplossen . Zijn zogenaamde " genderquota " een oplossing ? Of moeten er meer fundamentele veranderingen plaatshebben ? Om een oplossing te kunnen vinden , moeten we natuurlijk eerst weten hoe de ongelijkheid op professioneel vlak zich manifesteert en wat de oorzaak ervan is . Het feit dat vrouwenrechtenorganisaties streven naar gelijkheid van mannen en vrouwen op de arbeidsmarkt impliceert dat er momenteel nog sprake is van ongelijkheid . Deze ongelijkheid manifesteert zich onder andere op het vlak van lonen ; mannen die een bepaalde functie vervullen binnen een bedrijf , verdienen zelfs in onze moderne maatschappij nog altijd meer geld dan vrouwen met dezelfde functie . Bovendien zijn mannen meestal diegenen die hoge posities aangeboden krijgen binnen een bedrijf , omdat men nog steeds veronderstelt dat vrouwen hun gezin belangrijker vinden dan hun werk . Dit is in onze huidige westerse samenleving natuurlijk niet het geval , want vrouwen zijn vaak ook hoogopgeleid en daardoor willen ze soms zelfs carrière maken voordat ze een gezin hebben . Vrouwen zijn dus veel ambitieuzer geworden . Ze nemen geen genoegen meer met een leven als huismoeder . Bovendien is er tegenwoordig sprake van zogenaamde huisvaders , die thuis blijven om voor de kinderen te zorgen . Hieruit blijkt dat niet alleen vrouwen de zorg voor hun gezin op zich nemen , maar dat mannen dit ook doen . Het houdt dus geen steek dat vrouwen minder kansen krijgen op de werkvloer omwille van dit vooroordeel . Deze ongelijkheid tussen mannen en vrouwenop professioneel vlak , vinden we ook op grotere schaal terug . Als we bijvoorbeeld kijken naar de grote Europese leiders , merken we op dat opvallend weinig vrouwen leidingevende functies vervullen binnen de EU . De Duitse bondskanselier Angela Merkel is waarschijnlijk een van de weinige vrouwelijke Europese leidersfiguren die bij het grote publiek bekend is . Ook op wereldniveau is het aantal vrouwelijke leiders klein . Er moet natuurlijk een oorzaak zijn die aan de basis ligt van deze problematiek . Het feit dat het moeilijk lijkt te zijn om meer vrouwen aan de top te krijgen , duidt op een fundamenteel probleem . Eeuwen geleden werd er al op gehamerd dat het de taak van de vrouw was om voor de kinderen te zorgen , waardoor een verdere opleiding voor haar zinloos leek te zijn . Vrouwen kregen dus ook niet de kans om zich verder te ontwikkelen . In onze huidige westerse samenleving krijgen de meeste vrouwen deze kans wel , maar het probleem is dat de eeuwenoude opvatting dat vrouwen in de eerste plaats een gezin willen , blijft voortbestaan . Om gelijkheid tussen mannen en vrouwen te verkrijgen , moeten we dus proberen om deze opvatting achter ons te laten . Nu rijst de vraag hoe we dit in de praktijk kunnen brengen . Sommige mensen stellen voor zogenaamde " genderquota " in te voeren , maar dit lost het probleem niet echt op . Door bedrijven en dergelijke te dwingen om een bepaald aantal vrouwen bijvoorbeeld ook hoge posten te geven , zorgen we er namelijk niet voor dat mensen hun denkpatroon veranderen . " Genderquota " kunnen dus een oplossing zijn op korte termijn , maar op lange termijn moeten er toch fundamentele sociale veranderingen komen . Mensen moeten leren dat de moderne vrouw waarschijnlijk naast haar gezinsleven ook een interessante carrière wil . Het gedachtenpatroon van de mensen veranderen , zal natuurlijk niet vanzelf gaan . Daarom moet men aandacht blijven besteden aan het feit dat er nog steeds ongelijkheid is tussen mannen en vrouwen , zodat de mensen zich er bewust van worden . Dit is vanzelfsprekend een langdurig proces . We kunnen dus stellen dat er geen sluitende oplossing bestaat voor het probleem , omdat het moeilijk is om een eeuwenoude opvatting de wereld uit te helpen . Toch kan het probleem op lange termijn opgelost worden , niet door quota op te leggen , maar door actief de aandacht op de problematiek proberen te vestigen , zodat uiteindelijk het gedachtenpatroon van de mensen verandert . Hoewel dit hele proces veel tijd in beslag zal nemen , zal het resultaat ervan een eerlijkere maatschappij zijn .