De Helaasheid Der Dingen van Dimitri Verhulst is een onwaarschijnlijk waar portret van de jonge jaren van de schrijver . Met hier en daar een poëtische of romantische invulling weeft Verhulst een levensverhaal van bestaande herinneringen en een verteltechnisch opgesmukt verleden . Verhulst vertelt op een bijzonder mooie manier het verhaal van zijn marginale kinderjaren en daarin deinst hij geen stap terug voor de reactie van zijn familieleden waar hij zonder schroom over schrijft . Met de schrijfstijl van een meesterverteller , iets wat je hem niet zou meegeven gezien zijn achtergrond , legt hij een prachtige puzzel neer met een beeltenis van het pittoreske dorpje Reetveerdegem ; waar slechts één zekerheid heerst , de familie Verhulst zal altijd de beste drinkers voortbrengen . Het verhaal van Verhulst zou schrijnend kunnen zijn , maar hij beschrijft niet afwijzend of afkeurend , hij schrijft alsof het de normaalste manier van leven is . De Manier die hij van kleinsaf heeft meegekregen . Ik vond het werkelijk een waar genot om dit boek te lezen en ik werd spontaan meegesleurd in zijn verteldraaikolk . De Helaasheid Der Dingen vertelt een marginaal verhaal met een allure van wereldliteratuur .