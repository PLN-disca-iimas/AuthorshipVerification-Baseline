' Janet ' , ' vuile homo ' , ' darmtoerist ' , dit zijn nog maar enkele spotnamen die homoseksuelen regelmatig te horen krijgen . In onze maatschappij word je op alles beoordeeld en onstaan er veel vooroordelen . Je godsdienst , je kledingstijl en ja ook je geaardheid zijn belangrijk en worden geaccepteerd of gehaat door andere mensen of groepen . In grote delen van Europa is het helaas dit laatste geval . Je wordt gehaat , bevooroordeeld en soms onterecht gestraft door je levensstijl en keuzes . Homohaat is sterk gegroeid de laatste jaren en dat kunnen we absoluut een schande noemen ! Deze homohaat is een echte schandvlek voor onze Europese samenleving . Op andere gebieden is Europa erg vooruitstrevend en succesvol , maar op het gebied van elkaar te accepteren en in harmonie samen te leven is er nog veel werk aan de winkel . Veel mensen kunnen niet begrijpen , of willen niet begrijpen , dat sommige anders zijn dan zij . Haat tegenover elkaar wegens godsdienstige verschillen is hier ook een groot voorbeeld van , maar vooral homohaat komt meer en meer en te vaak voor in de maatschappij . Omdat homoseksualiteit vroeger absouluut niet acceptabel was en zelfs niet ter sprake mocht komen , zouden we denken dat vooral de oudere generatie hier probelemen mee heeft . Dat is grotendeels ook zo , maar toch zien we de homohaat ook meer en meer bij jongeren opkomen . Het komt tegenwoordig regelmatig voor dat homo's het slachtoffer worden van geweld . Ze worden zonder reden in elkaar geslagen . Voor de homohaters is hier wel een zogenaamde reden voor , namelijk het feit dat deze slachtoffers een andere geaardheid hebben , maar dat kunnen we echt geen geldige grond noemen om iemand zomaar in elkaar te slaan . Het is zelfs bijna kinderachtig om dit als reden aan te halen . De straffen die op deze geweldpleging staan zijn te zwak . De daders worden soms niet gevonden of komen er met een matige sanctie van af . Dit geweld is natuurlijk niet iets wat gecontroleerd of wat echt voorkomen kan worden . Homohaat is overal , men kan niet op elke hoek van elke straat een politieagent zetten om te voorkomen dat deze geweldplegingen gebeuren . De overheden zouden wel strenger kunnen en moeten optreden tegen dit soort geweld . Er is veel protest tegen homoseksualiteit , vooral tegen het homohuwelijk . Dit is een vorm van discriminatie tegen homoseksuelen . Meer en meer landen in Europa , waaronder ook België , keuren het wel goed dat homo's voor de kerk mogen trouwen . Toch is er nog steeds veel ophef over en wordt er nog veel protest tegen gehouden . Vooral zeer gelovigen kunnen hier niet mee leven en laten dat ook horen . Er is ook nog zoiets als homobars . We kunnen dit als iets positief beschouwen omdat ze daar allemaal dezelfde geaardheid hebben en geaccepteerd worden . Aan de andere kant wordt het zo ook duidelijk dat ze in andere clubs of bars niet welkom of misschien zelfs niet veilig zijn . Ook een vorm van discriminatie dus . Deze protesten en uitsluiting moeten erg kwetsend zijn voor homoseksuelen . Hierdoor komen zij onder druk te staan en hebben zij het niet makkelijk in de samenleving . Het wordt moeilijk om je geaccepteerd te voelen of om nog uit de kast te durven komen . Een geweldig initiatief voor homo's is de jaarlijkse gayparade . Deze trekt veel mensen aan , ook hetero's komen graag een kijkje nemen . Met deze uitbundige en kleurrijke optocht komen homoseksuelen van overal samen om hun geaardheid te vieren . Hier kunnen ze zijn wie ze willen zijn , sommige wat meer ingetogen , anderen extravagant en ' over the top ' . Hier zal niemand hen beoordelen of voor schut zetten . De parade is hun antwoord en hun protest tegen de homohaat . Ze vieren zichzelf en zijn blij met wie ze zijn . Daarom vind ik deze optocht geweldig en andere ook , want er komen ieder jaar veel toeschouwers op af om hen te steunen en ook omdat het een echt spectakel is . Mensen moeten niet beoordeeld of gehaat worden door hun geaardheid . Er is al veel te veel haat in de wereld . Homo , hetero , lesbisch of biseksueel , iedereen is anders en dat is wat ons menselijk maakt . We moeten elkaars verschillen accepteren , de samenleving zal hier enkel voordeel uit halen . De haat moet gewoon verdwijnen zodat iedereen kan zijn wie hij wil zijn . ' It's ok to be gay ! '