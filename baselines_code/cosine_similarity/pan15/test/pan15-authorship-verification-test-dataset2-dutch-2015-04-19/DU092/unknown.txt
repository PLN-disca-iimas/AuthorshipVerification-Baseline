Werkloosheidsuitkeringen moeten beperkt worden in de tijd Slechts 200 dagen in je leven werken , ontslag nemen , de rest van je carrière maandelijks een mooie werkloosheidsuitkering ontvangen en nadien nog een volwaardig pensioen krijgen . Het kan in ... België ! Zo wees een artikel uit die onlangs verscheen in Het Laatste Nieuws naar aanleiding van de stemgang . Met slechts 67% van de Belgische beroepsbevolking aan het werk scoort België slecht op de opgelegde normen van de Europese Unie . Deze wil immers tegen 2020 75% van de beroepsbevolking aan het werk zien . Met een stijgende werkloosheid die nu oploopt tot ongeveer 10% , waarvan bijna 20% bij de jeugd , zijn de sociale uitkeringen een gevoelig maar vaak besproken onderwerp geworden . Iedereen denkt er iets anders over en laat vrolijk zijn mening weten aan wie het horen wil . Maar wie heeft nu eigenlijk gelijk , en wat kan eraan gedaan worden ? Elke politieke partij heeft een eigen opinie over de sociale bijdragen . Zo wil Groen ! de uitkeringen welvaartsvast maken en onbeperkt houden in tijd . De NV-A wil langs zijn kant het tegenovergestelde ; wie niets heeft bijgedragen aan de sociale zekerheid , heeft volgens hen geen recht op financiële hulp . Maar voor de SP.A mogen ook de personen die een gepaste job weigeren het duwtje in de rug verliezen . De CD&V wil dan weer dat de uitkeringen sneller afnemen , net zoals dat in het buitenland al het geval is . Ze stellen dat België het enige land is waar de uitkeringen nog niet beperkt zijn in de tijd . De partij gaat er danook van uit dat mensensneller een job zullen aanvaarden uit financiële noodzaak als ze elke keer minder uitkering krijgen aan het einde van de maand . Dit moet dan wel gecombineerd worden met een goede begeleiding van de overheid om de werklozen aan het werk te krijgen en niet in armoede te laten vallen . Lijkt je dit allemaal wat overdreven ? - niet volgens de Belgische bevolking . Hoewel ze voorstander zijn van meer solidariteit in de samenleving , willen ze abslouut niet dat dit uitdraait in misbruik van de sociale zekerheid . Hierover is veel wrevel bij de werkende mensen . Zo kan je ze bijvoorbeeld vaak horen zeggen : " dat de overheid die ' doppers ' maar laten bijzitten tijdens de verkiezingen " . De mensen hebben het gevoel dat ze de weinig vrije tijd die ze maar hebben , tijdens de stemgang moeten verspillen aan bijzitten of stemmen tellen . En dat terwijl de werklozen geld krijgen van de Staat en er niets voor moeten doen in ruil . Om dit probleem op te lossen zijn er al voorstellen ingediend om mensen die een werkloosheidsuitkering krijgen toch iets te laten bijdragen aan de maatschappij . Zo zouden ze kunnen verplicht een aantal uur per week vrijwilligerswerk verrichten . Werk die de samenleving ten goede komt . Werklozen kunnen dan bijvoorbeeld met oudere mensen in rusthuizen spelletjes gaan spelen of een wandeling gaan maken zodat het verplegend personeel tijd heeft om zich met de kern van hun job bezig te houden , zonder afleiding . Op deze manier hebben de uitkeringsgerechtigden onrechtstreeks toch een job en kan de overheid ook meteen het zwartwerk aanpakken . Werklozen die bezig zijn met vrijwilligerswerk kunnen immers op dat moment geen zwartwerk uitvoeren . Als het voor werkgevers moeilijker wordt om iemand in het zwart aan te nemen , zullen ze niet anders kunnen dan een werkzoekende op de normale manier aan te werven . Maar uiteraard moet er ook aan de werkgelegenheid zelf gesleuteld worden . Extra jobs creëren dooreen echte job te maken van mogelijk vrijwilligerswerk , kan al een groot verschil uitmaken . Ook overheidssubsidies of belastingsverminderingen toekennen aan bedrijven die mensen uit de risicogroep aanwerven , voornamelijk oudere werkzoekenden en mannen , is voor deze groep al een grote stap in de goede richting . Zoals je ziet is het laatste woord over werkloosheid en de sociale uitkeringen nog lang niet gezegd . Iedereen heeft zijn persoonlijke mening , waarvan de een al radicaler is dan de ander . Toch zullen de politici hun standpunten moeten blijven verdedigen en een oplossing zien te vinden die niet alleen voor iedereen aanvaardbaar is , maar ook de welvaart niet doet dalen . Ook zullen ze acties moeten ondernemen om het misbruik van ons zorgvuldig opgebouwd sociale zekerheidssysteem tegen te gaan zodat die niet onderuit gaat . Ik ben benieuwd ! Jullie ook ?