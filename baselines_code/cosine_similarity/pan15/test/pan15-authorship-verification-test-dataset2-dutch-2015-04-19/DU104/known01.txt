Broodjeszaak Panos is voor velen dé place to be voor een snelle koffiekoek 's ochtends , een belegd broodje voor 's middags en na school of werk nog gauw een worstenbroodje . Ik heb echter een ietwat andere mening over deze broodjeszaak . Panos verkoopt immers eenheidsworst . Zelden ligt er iets nieuws en verrassends in de winkel . Al jaren worden exact dezelfde broodjes verkocht . De broodjeszaak levert daarnaast producten af van een middelmatige kwaliteit . De broodjes , koffiekoeken en andere voedingswaren die verkocht worden smaken niet slecht , maar in een particuliere broodjeszaak is de smaak vaak veel beter en zijn de broodjes verser . Ook de service bij Panos is niet steeds even schitterend . Dit heeft wellicht te maken met het feit dat de zaak behoort tot een keten en een zeer ruim en steeds verschillend publiek aantrekt . In een particuliere broodjeszaak nemen de eigenaars vaak de moeite om een praatje te maken met de ( vaste ) klanten , maar bij Panos moet alles snel gaan . Zo snel zelfs dat je niet altijd even vriendelijk bekeken wordt wanneer je het gekochte broodje niet meteen van de toonbank graait . Panos kan dus de favoriete broodjeszaak zijn van velen , maar ik wandel liever een blokje om zodat ik mijn middagmaal bij een particuliere broodjeszaak kan halen .