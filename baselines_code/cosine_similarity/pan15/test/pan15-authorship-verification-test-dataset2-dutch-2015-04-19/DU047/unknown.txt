Jongeren hebben een pak strengere sociale normen dan veel dertigers , veertigers en vijftigers . Beperkt vrijheid ons of maken beperkingen ons vrij ? Jongeren zijn de toekomst . Zij erven met andere woorden de wereld van hun ouders . Die wereld is de laatste jaren enorm veranderd . " De maatschappij " bestaat niet meer uit de eigen stad of het eigen land . De mensen zijn nu veel meer met elkaar verbonden . Dat zorgt voor nieuwe normen en waarden , zoals een strengere visie in verband met racisme en discriminatie , en daardoor voor meer vrijheid . Maar tegelijkertijd zorgt het ook voor meer verantwoordelijkheid . In die zin kan er gezegd worden dat vrijheid zonder twijfel beperkend werkt . De maatschappij is wel degelijk anders dan zeg maar veertig à vijftig jaar geleden . Dat komt omdat er meer contact is met andere culturen , door onder andere immigratie en sociale media . Hierdoor moeten mensen uit verschillende culturen met elkaar leren omgaan . Verandering zorgt dus aan de ene kant voor meer vrijheid , door de mogelijkheid om te kunnen horen wat nieuwe ideeën uit andere culturen zijn , maar het brengt aan de andere kant ook verwarring en verantwoordelijkheid met zich mee . Men wordt geconfronteerd met mensen die anders denken , en is verplicht zich aan te passen aan deze nieuwe wereld . De mens is niet meer vrij om zich enkel met zijn eigen zaken te bemoeien , hij wordt gedwongen op dagelijkse basis met zijn medemens te leren omgaan . Een nieuwe maatschappij zorgt voor meer vrijheid , maar het laat de optie weg om thuis te zitten en alleen aan zichzelf te denken . Jongeren vormen het middelpunt van deze nieuwe maatschappij . Dat komt omdat zij er vanaf hun geboorte mee te maken hebben en erin opgroeien . Later zullen zij er ook voor moeten zorgen . De zwaarste druk ligt dan op hun schouders , want jongeren worden al van kinds af aan verplicht aan de toekomst te denken ( ook door de opwarming van de aarde en dergelijke ) . Jongeren zijn dus verplicht om te leven volgens de nieuwe waarden en normen . Zo kan in het " Onderzoek van Pocketmarketing " worden gezien dat zij racisme als een groter probleem beschouwen dan oudere generaties . Dat is ook nodig in een multiculturele wereld . Maar het neemt niet weg dat jongeren verplicht worden de nieuwe vrijheid op een zo nuttig mogelijke wijze toe te passen . Vrijheid beperkt dus zeker . Aan de ene kant maakt nieuwe kennis van de wereld en meer contact met anderen je vrij . Aan de andere kant kunnen de jongeren zich niet meer afsluiten , ze worden in deze nieuwe wereld geduwd en moeten zich maar aanpassen . Ze kunnen geen oogkleppen opzetten . Niet alleen dat , de jongeren moeten ook aan de oudere generaties bewijzen dat ze over genoeg verantwoordelijkheidsgevoel beschikken om in deze nieuwe samenleving te overleven , wat voor extra druk zorgt . Maar de jongeren kunnen dat aan . Niet dat ze een andere keuze hebben . Uiteraard brengt deze nieuwe samenleving ook positieve zaken met zich mee . Ten eerste zorgt contact met anderen voor meer solidariteit en een meer open instelling ten opzichte van andere culturen . Een tweede pluspunt is dat kennis gelijk staat aan macht . Hoe meer je over je medemens kan leren , hoe sneller je je aan anderen kan aanpassen en hen kan begrijpen . Die kennis maakt dat je ook gemakkelijker het eigen land kunt verlaten om zo je blik op de wereld nog meer te kunnen vergroten . Ten derde kan er op politiek en zakelijk vlak veel vlotter onderhandeld worden als mensen elkaar begrijpen . Meer verantwoordelijkheid is dus niet altijd een minpunt . Aan vrijheid hangt onvermijdelijk verantwoordelijkheid vast . Dat kan beperkend zijn , maar meer dan dat is het net wat de maatschappij van de toekomst nodig heeft . De jongeren zijn klaar om die verantwoordelijkheid op zich te nemen . Want zij zien in dat een beperkte vrijheid ontelbare nieuwe mogelijkheden en toekomstperspectieven met zich meebrengt . En dat is zeker geen slecht vooruitzicht .